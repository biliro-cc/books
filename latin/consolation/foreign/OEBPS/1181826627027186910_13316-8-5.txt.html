<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml">
  <head><title>The Project Gutenberg eBook of The Theological Tractates and The Consolation of Philosophy, by Boethius</title><meta http-equiv="Content-Style-Type" content="text/css"/><meta http-equiv="Content-Type" content="application/xhtml+xml; charset=utf-8"/><link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
  <body class="x-ebookmaker"><h2 id="id00545" style="margin-top: 4em">V.</h2>

<p id="id00546">Felix nimium prior aetas<br/>

Contenta fidelibus aruis<br/>

Nec inerti perdita luxu,<br/>

Facili quae sera solebat<br/>

Ieiunia soluere glande.                                                   5<br/>

Non Bacchica munera norant<br/>

Liquido confundere melle<br/>

Nec lucida uellera Serum<br/>

Tyrio miscere ueneno.<br/>

Somnos dabat herba salubres,                                             10<br/>

Potum quoque lubricus amnis,<br/>

Vmbras altissima pinus.<br/>

Nondum maris alta secabat<br/>

Nec mercibus undique lectis<br/>

Noua litora uiderat hospes.                                              15<br/>

Tunc classica saeua tacebant,<br/>

Odiis neque fusus acerbis<br/>

Cruor horrida tinxerat arua.<br/>

Quid enim furor hosticus ulla<br/>

Vellet prior arma mouere,                                                20<br/>

Cum uulnera saeua uiderent<br/>

Nec praemia sanguinis ulla?<br/>

Vtinam modo nostra redirent<br/>

In mores tempora priscos!<br/>

Sed saeuior ignibus Aetnae                                               25<br/>

Feruens amor ardet habendi.<br/>

Heu primus quis fuit ille<br/>

Auri qui pondera tecti<br/>

Gemmasque latere uolentes<br/>

Pretiosa pericula fodit?                                                 30<br/>
</p>

<h2 id="id00547" style="margin-top: 4em">  V.</h2>

<p id="id00548">    Too much the former age was blest,<br/>

  When fields their pleaséd owners failéd not,<br/>

    Who, with no slothful lust opprest,<br/>

  Broke their long fasts with acorns eas'ly got.<br/>

    No wine with honey mixéd was,<br/>

  Nor did they silk in purple colours steep;<br/>

    They slept upon the wholesome grass,<br/>

  And their cool drink did fetch from rivers deep.<br/>

    The pines did hide them with their shade,<br/>

  No merchants through the dangerous billows went,<br/>

    Nor with desire of gainful trade<br/>

  Their traffic into foreign countries sent.<br/>

    Then no shrill trumpets did amate<br/>

  The minds of soldiers with their daunting sounds,<br/>

    Nor weapons were with deadly hate<br/>

  Dyed with the dreadful blood of gaping wounds.<br/>

    For how could any fury draw<br/>

  The mind of man to stir up war in vain,<br/>

    When nothing but fierce wounds he saw,<br/>

  And for his blood no recompense should gain?<br/>

    O that the ancient manners would<br/>

  In these our latter hapless times return!<br/>

    Now the desire of having gold<br/>

  Doth like the flaming fires of Aetna burn.<br/>

    Ah, who was he that first did show<br/>

  The heaps of treasure which the earth did hide,<br/>

    And jewels which lay close below,<br/>

  By which he costly dangers did provide?<br/>
</p>

<h2 id="id00549" style="margin-top: 4em">VI.</h2>

<p id="id00550">Quid autem de dignitatibus potentiaque disseram quae uos uerae dignitatis
ac potestatis inscii caelo exaequatis? Quae si in improbissimum quemque
ceciderunt, quae flammis Aetnae eructuantibus, quod diluuium tantas strages
dederint? Certe, uti meminisse te arbitror, consulare imperium, quod
libertatis principium fuerat, ob superbiam consulum uestri ueteres abolere
cupiuerunt, qui ob eandem superbiam prius regium de ciuitate nomen
abstulerant. At si quando, quod perrarum est, probis deferantur, quid in
eis aliud quam probitas utentium placet? Ita fit ut non uirtutibus ex
dignitate sed ex uirtute dignitatibus honor accedat. Quae uero est ista
uestra expetibilis ac praeclara potentia? Nonne, o terrena animalia,
consideratis quibus qui praesidere uideamini? Nunc si inter mures uideres
unum aliquem ius sibi ac potestatem prae ceteris uindicantem, quanto
mouereris cachinno! Quid uero, si corpus spectes, inbecillius homine
reperire queas quos saepe muscularum quoque uel morsus uel in secreta
quaeque reptantium necat introitus? Quo uero quisquam ius aliquod in
quempiam nisi in solum corpus et quod infra corpus est, fortunam loquor,
possit exserere? Num quidquam libero imperabis animo? Num mentem firma sibi
ratione cohaerentem de statu propriae quietis amouebis? Cum liberum quendam
uirum suppliciis se tyrannus adacturum putaret, ut aduersum se factae
coniurationis conscios proderet, linguam ille momordit atque abscidit et in
os tyranni saeuientis abiecit; ita cruciatus, quos putabat tyrannus
materiam crudelitatis, uir sapiens fecit esse uirtutis. Quid autem est quod
in alium facere quisquam[111] possit, quod sustinere ab alio ipse non
possit? Busiridem accipimus necare hospites solitum ab Hercule hospite
fuisse mactatum. Regulus plures Poenorum bello captos in uincla coniecerat,
sed mox ipse uictorum catenis manus praebuit. Vllamne igitur eius hominis
potentiam putas, qui quod ipse in alio potest, ne id in se alter ualeat
efficere non possit? Ad haec si ipsis dignitatibus ac potestatibus inesset
aliquid naturalis ac proprii boni, numquam pessimis prouenirent. Neque enim
sibi solent aduersa sociari; natura respuit ut contraria quaeque iungantur.
Ita cum pessimos plerumque dignitatibus fungi dubium non sit, illud etiam
liquet natura sui bona non esse quae se pessimis haerere patiantur. Quod
quidem de cunctis fortunae muneribus dignius existimari potest, quae ad
improbissimum quemque uberiora perueniunt. De quibus illud etiam
considerandum puto, quod nemo dubitat esse fortem, cui fortitudinem inesse
conspexerit, et cuicumque uelocitas adest manifestum est esse uelocem. Sic
musica quidem musicos medicina medicos rhetorice rhetores facit. Agit enim
cuiusque rei natura quod proprium est nec contrariarum rerum miscetur
effectibus et ultro quae sunt auersa depellit. Atqui nec opes inexpletam
restinguere auaritiam queunt nec potestas sui compotem fecerit quem
uitiosae libidines insolubilibus adstrictum retinent catenis, et collata
improbis dignitas non modo non efficit dignos, sed prodit potius et
ostentat indignos. Cur ita prouenit? Gaudetis enim res sese aliter habentes
falsis compellare nominibus quae facile ipsarum rerum redarguuntur effectu;
itaque nec illae diuitiae nec illa potentia nec haec dignitas iure
appellari potest. Postremo idem de tota concludere fortuna licet in qua
nihil expetendum, nihil natiuae bonitatis inesse manifestum est, quae nec
se bonis semper adiungit et bonos quibus fuerit adiuncta non efficit.</p>

<p id="id00551" style="margin-top: 2em">[111] quisque <i>codd. optimi</i>.</p>

<h2 id="id00552" style="margin-top: 4em">  VI.</h2>

<p id="id00553" style="margin-left: 2%; margin-right: 2%">  Now, why should I discourse of dignities and power which you, not
  knowing what true dignity and power meaneth, exalt to the skies? And if
  they light upon wicked men, what Aetnas, belching flames, or what deluge
  can cause so great harms? I suppose thou rememberest how your ancestors,
  by reason of the consuls' arrogancy, desired to abolish that government
  which had been the beginning of their freedom, who before, for the same
  cause, had removed the government of kings from their city. And if
  sometime, which is very seldom, good men be preferred to honours,[112]
  what other thing can give contentment in them but the honesty of those
  which have them? So that virtues are not honoured by dignities, but
  dignities by virtue. But what is this excellent power which you esteemed
  so desirable? Consider you not, O earthly wights, whom you seem to
  excel? For if among mice thou shouldst see one claim jurisdiction and
  power to himself over the rest, to what a laughter it would move thee!
  And what, if thou respectest the body, canst thou find more weak than
  man, whom even the biting of little flies or the entering of creeping
  worms doth often kill? Now, how can any man exercise jurisdiction upon
  anybody except upon their bodies, and that which is inferior to their
  bodies, I mean their fortunes? Canst thou ever imperiously impose
  anything upon a free mind? Canst thou remove a soul settled in firm
  reason from the quiet state which it possesseth? When a tyrant thought
  to compel a certain free man by torments to bewray his confederates of a
  conspiracy attempted against him, he bit off his tongue, and spit it out
  upon the cruel tyrant's face,[113] by that means wisely making those
  tortures, which the tyrant thought matter of cruelty, to be to him
  occasion of virtue. Now, what is there that any can enforce upon another
  which he may not himself be enforced to sustain by another? We read that
  Busiris, wont to kill his guests, was himself slain by his guest
  Hercules.[114] Regulus had laid fetters upon many Africans taken in war,
  but ere long he found his own hands environed with his conqueror's
  chains.[115] Wherefore thinkest thou the power of that man to be
  anything worth, who cannot hinder another from doing that to him which
  he can do to another? Moreover, if dignities and power had any natural
  and proper good in them, they would never be bestowed upon the worst
  men, for one opposite useth not to accompany another; nature refuseth to
  have contraries joined. So that, since there is no doubt but that men of
  the worst sort often enjoy dignities, it is also manifest that they are
  not naturally good which may follow most naughty men. Which may more
  worthily be thought of all fortune's gifts which are more plentifully
  bestowed upon every lewd companion. Concerning which, I take that also
  to be worthy consideration, that no man doubteth him to be a valiant man
  in whom he seeth valour, and it is manifest that he which hath swiftness
  is swift. So, likewise, music maketh musicians, physic physicians, and
  rhetoric rhetoricians. For the nature of everything doth that which is
  proper unto it, and is not mixed with contrary effects but repelleth all
  opposites. But neither can riches extinguish unsatiable avarice, nor
  power make him master of himself whom vicious lusts keep chained in
  strongest fetters. And dignity bestowed upon wicked men doth not only
  not make them worthy but rather bewrayeth and discovereth their
  unworthiness. How cometh this to pass? Because in miscalling things that
  are otherwise, you take a pleasure which is easily refuted by the effect
  of the things themselves. Wherefore, by right, these things are not to
  be called riches, this is not to be called power, that is not to be
  called dignity. Lastly, we may conclude the same of all fortunes in
  which it is manifest there is nothing to be desired, nothing naturally
  good, which neither are always bestowed upon good men, nor do make them
  good whom they are bestowed upon.</p>

<p id="id00554" style="margin-top: 2em">  [112] The subject of <i>deferantur</i> is <i>dignitates potentiaque</i>.</p>

<p id="id00555" style="margin-left: 2%; margin-right: 2%">  [113] The free man was the philosopher Anaxarchus: the tyrant, Nicocreon
  the Cypriote. For the story see Diogenes Laertius ix. 59.</p>

<p id="id00556">  [114] Cf. Apollod. ii. 5. 11; Claudian xviii. 159; Virg. <i>Georg.</i> iii. 4.</p>

<p id="id00557">  [115] Cf. Cicero, <i>De Off.</i> iii. 99.</p>

<h2 id="id00558" style="margin-top: 4em">VI.</h2>

<p id="id00559">Nouimus quantas dederit ruinas<br/>

Vrbe flammata patribusque caesis<br/>

Fratre qui quondam ferus interempto<br/>

Matris effuso maduit cruore<br/>

Corpus et uisu gelidum pererrans                                          5<br/>

Ora non tinxit lacrimis, sed esse<br/>

Censor extincti potuit decoris.<br/>

Hic tamen sceptro populos regebat<br/>

Quos uidet condens radios sub undas<br/>

Phoebus extremo ueniens ab ortu,                                         10<br/>

Quos premunt septem gelidi triones,<br/>

Quos Notus sicco uiolentus aestu<br/>

Torret ardentes recoquens harenas.<br/>

Celsa num tandem ualuit potestas<br/>

Vertere praui rabiem Neronis?                                            15<br/>

Heu grauem sortem, quotiens iniquus<br/>

Additur saeuo gladius ueneno!"<br/>
</p>

<h2 id="id00560" style="margin-top: 4em">  VI.</h2>

<p id="id00561">    We know what stirs he made<br/>

  Who did the Senate slay and Rome with fire invade,<br/>

    Who did his brother kill,<br/>

  And with his mother's blood his moistened hand did fill;<br/>

    Who looked on that cold face<br/>

  Tearless, and nicely marked her members' several grace.[116]<br/>

    Yet his dread power controlled<br/>

  Those people whom the sun doth in the east behold,<br/>

    And those who do remain<br/>

  In western lands or dwell under Boötes' wain<br/>

    And those whose skins are tanned<br/>

  With southern winds, which roast and burn the parched sand.<br/>

    What? Could this glorious might<br/>

  Restrain the furious rage of wicked Nero's spite?<br/>

    But oh! mishap most bad,<br/>

  Which doth the wicked sword to cruel poison add!"<br/>
</p>

<p id="id00562" style="margin-top: 2em; margin-left: 2%; margin-right: 2%">  [116] Literally, "but could be the critic of her dead beauty." Cf. Suet.
  <i>Nero</i> 24; Tac. <i>Ann.</i> xiv. 9.</p>

<h2 id="id00563" style="margin-top: 4em">VII.</h2>

<p id="id00564">Tum ego: "Scis," inquam, "ipsa minimum nobis ambitionem mortalium rerum
fuisse dominatam. Sed materiam gerendis rebus optauimus quo ne uirtus
tacita consenesceret." Et illa: "Atqui hoc unum est quod praestantes quidem
natura mentes sed nondum ad extremam manum uirtutum perfectione perductas
allicere possit, gloriae scilicet cupido et optimorum in rem publicam fama
meritorum; quae quam sit exilis et totius uacua ponderis, sic considera.
Omnem terrae ambitum, sicuti astrologicis demonstrationibus accepisti, ad
caeli spatium puncti constat obtinere rationem, id est ut, si ad caelestis
globi magnitudinem conferatur, nihil spatii prorsus habere iudicetur. Huius
igitur tam exiguae in mundo regionis quarta fere portio est, sicut
Ptolomaeo probante didicisti, quae nobis cognitis animantibus incolatur.
Huic quartae, si quantum maria paludesque premunt quantumque siti uasta
regio distenditur cogitatione subtraxeris, uix angustissima inhabitandi
hominibus area relinquetur. In hoc igitur minimo puncti quodam puncto
circumsaepti atque conclusi de peruulganda fama, de proferendo nomine
cogitatis? Aut quid habeat amplum magnificumque gloria tam angustis
exiguisque limitibus artata? Adde quod hoc ipsum breuis habitaculi saeptum
plures incolunt nationes lingua, moribus, totius uitae ratione distantes,
ad quas tum difficultate itinerum tum loquendi diuersitate tum commercii
insolentia non modo fama hominum singulorum sed ne urbium quidem peruenire
queat. Aetate denique Marci Tullii, sicut ipse quodam loco significat,
nondum Caucasum montem Romanae rei publicae fama transcenderat, et erat
tunc adulta Parthis etiam ceterisque id locorum gentibus formidolosa.
Videsne igitur quam sit angusta, quam compressa gloria quam dilatare ac
propagare laboratis? An ubi Romani nominis transire fama nequit, Romani
hominis gloria progredietur? Quid quod diuersarum gentium mores inter se
atque instituta discordant, ut quod apud alios laude apud alios supplicio
dignum iudicetur. Quo fit ut si quem famae praedicatio delectat, huic in
plurimos populos nomen proferre nullo modo conducat. Erit igitur peruagata
inter suos gloria quisque contentus et intra unius gentis terminos
praeclara illa famae inmortalitas coartabitur.</p>

<p id="id00565">Sed quam multos clarissimos suis temporibus uiros scriptorum inops deleuit
obliuio! Quamquam quid ipsa scripta proficiant, quae cum suis auctoribus
premit longior atque obscura uetustas? Vos uero inmortalitatem uobis
propagare uidemini, cum futuri famam temporis cogitatis. Quod si
aeternitatis infinita spatia pertractes, quid habes quod de nominis tui
diuturnitate laeteris? Vnius etenim mora momenti, si decem milibus
conferatur annis, quoniam utrumque spatium definitum est, minimam, licet,
habet tamen aliquam portionem. At hic ipse numerus annorum eiusque
quamlibet multiplex ad interminabilem diuturnitatem ne comparari quidem
potest. Etenim finitis ad se inuicem fuerit quaedam, infiniti uero atque
finiti nulla umquam poterit esse collatio. Ita fit ut quamlibet prolixi
temporis fama, si cum inexhausta aeternitate cogitetur, non parua sed plane
nulla esse uideatur. Vos autem nisi ad populares auras inanesque rumores
recte facere nescitis et relicta conscientiae uirtutisque praestantia de
alienis praemia sermunculis postulatis. Accipe in huiusmodi arrogantiae
leuitate quam festiue aliquis inluserit. Nam cum quidam adortus esset
hominem contumeliis, qui non ad uerae uirtutis usum sed ad superbam gloriam
falsum sibi philosophi nomen induerat, adiecissetque iam se sciturum, an
ille philosophus esset, si quidem illatas iniurias leniter patienterque
tolerasset, ille patientiam paulisper adsumpsit acceptaque contumelia uelut
insultans: 'Iam tandem,' inquit, 'intellegis me esse philosophum?' Tum ille
nimium mordaciter: 'Intellexeram,' inquit, 'si tacuisses.' Quid autem est
quod ad praecipuos uiros, de his enim sermo est, qui uirtute gloriam
petunt, quid, inquam, est quod ad hos de fama post resolutum morte suprema
corpus attineat? Nam si, quod nostrae rationes credi uetant, toti moriuntur
homines, nulla est omnino gloria, cum is cuius ea esse dicitur non exstet
omnino. Sin uero bene sibi mens conscia terreno carcere resoluta caelum
libera petit, nonne omne terrenum negotium spernat quae se caelo fruens
terrenis gaudet exemptam?</p>

<h2 id="id00566" style="margin-top: 4em">  VII.</h2>

<p id="id00567" style="margin-left: 2%; margin-right: 2%">  Then I said: "Thou thyself knowest that the ambition of mortal things
  hath borne as little sway with me as with any, but I desired matter of
  action, lest old age should come upon me ere I had done anything." To
  which she answered: "This is the only thing which is able to entice such
  minds as, being well qualified by nature, are not yet fully brought to
  full excellence by the perfecting of virtues, I mean desire of glory,
  and fame of best deserts towards their commonwealth, which how slender
  it is, and void of all weight, consider this: thou hast learnt by
  astronomical demonstrations that the compass of the whole earth compared
  to the scope of heaven is no bigger than a pin's point, which is as much
  as to say that, if it be conferred with the greatness of the celestial
  sphere, it hath no bigness at all. And of this so small a region in the
  world only the fourth part is known to be inhabited by living creatures
  known to us, as Ptolemy[117] proveth. From which fourth part, if thou
  takest away in imagination the seas, the marsh grounds, and all other
  desert places, there will scarcely be left any room at all for men to
  inhabit. Wherefore, enclosed and shut up in this smallest point of that
  other point, do you think of extending your fame and enlarging your
  name? But what great or heroical matter can that glory have, which is
  pent up in so small and narrow bounds? Besides that the little compass
  of this small habitation is inhabited by many nations, different in
  language, fashions, and conversation, to which by reason of the
  difficulties in travelling, the diversity of speech, and the scarcity of
  traffic, not only the Fame of particular men but even of cities can
  hardly come. Finally, in the age of Marcus Tullius, as he himself
  writeth,[118] the fame of the Roman Commonwealth had not passed the
  mountain Caucasus, and yet it was then in the most flourishing estate,
  fearful even to the Parthians and to the rest of the nations about.
  Seest thou therefore how strait and narrow that glory is which you
  labour to enlarge and increase? Where the fame of the Roman name could
  not pass, can the glory of a Roman man penetrate? Moreover, the customs
  and laws of diverse nations do so much differ the one from the other,
  that the same thing which some commend as laudable, others condemn as
  deserving punishment. So that if a man be delighted with the praise of
  fame, it is no way convenient for him to be named in many countries.
  Wherefore, every man must be content with that glory which he may have
  at home, and that noble immortality of fame must be comprehended within
  the compass of one nation.</p>

<p id="id00568" style="margin-left: 2%; margin-right: 2%">  Now, how many, most famous while they lived, are altogether forgotten
  for want of writers! Though what do writings themselves avail which
  perish, as well as their authors, by continuance and obscurity of time?
  But you imagine that you make yourselves immortal when you cast your
  eyes upon future fame. Whereas, if thou weighest attentively the
  infinite spaces of eternity, what cause hast thou to rejoice at the
  prolonging of thy name? For if we compare the stay of one moment with
  ten thousand years, since both be limited, they have some proportion,
  though it be but very small. But this number of years, how oft so ever
  it be multiplied, is no way comparable to endless eternity. For limited
  things may in some sort be compared among themselves, but that which is
  infinite admitteth no comparison at all with the limited. So that the
  fame of never so long time, if it be compared with everlasting eternity,
  seemeth not little but none at all. But without popular blasts and vain
  rumours you know not how to do well, and, rejecting the excellency of a
  good conscience and of virtue, you choose to be rewarded with others'
  tattling. Hear how pleasantly one jested at this vain and contemptible
  arrogancy. For having assaulted with reproachful speeches a certain
  fellow who had falsely taken upon him the name of a philosopher, not for
  the use of virtue but for vainglory, and having added that now he would
  know whether he were a philosopher or no by his gentle and patient
  bearing of injuries, the other took all patiently for a while, and
  having borne his contumely, as it were, triumphing, said: 'Dost thou now
  at length think me a philosopher?' To which he bitingly replied: 'I
  would have thought thee one if thou hadst holden thy peace.' But what
  have excellent men (for of these I speak) who seek for glory by virtue,
  what have we, I say, to expect for these by fame after final death hath
  dissolved the body? For if, contrary to our belief, men wholly perish,
  there is no glory at all, since he to whom it is said to belong is
  nowhere extant. But if a guiltless mind freed from earthly imprisonment
  goeth forthwith to heaven, will she not despise all earthly traffic who,
  enjoying heaven, rejoiceth to see herself exempted from earthly affairs?</p>

<p id="id00569" style="margin-top: 2em; margin-left: 2%; margin-right: 2%">  [117] Claudius Ptolemaeus, mathematician, astronomer, geographer, fl.
  A.D. 139-161.</p>

<p id="id00570">  [118] Cf. <i>Somn. Scip.</i> 6. 14 ap. Macr. <i>Comment.</i> ii. 10.</p>

<h2 id="id00571" style="margin-top: 4em">VII.</h2>

<p id="id00572">Quicumque solam mente praecipiti petit<br/>

  Summumque credit gloriam,<br/>

Late patentes aetheris cernat plagas<br/>

  Artumque terrarum situm.<br/>

Breuem replere non ualentis ambitum                                       5<br/>

  Pudebit aucti nominis.<br/>

Quid o superbi colla mortali iugo<br/>

  Frustra leuare gestiunt?<br/>

Licet remotos fama per populos means<br/>

  Diffusa linguas explicet                                               10<br/>

Et magna titulis fulgeat claris domus,<br/>

  Mors spernit altam gloriam,<br/>

Inuoluit humile pariter et celsum caput<br/>

  Aequatque summis infima.<br/>

Vbi nunc fidelis ossa Fabricii manent,                                   15<br/>

  Quid Brutus aut rigidus Cato?<br/>

Signat superstes fama tenuis pauculis<br/>

  Inane nomen litteris.<br/>

Sed quod decora nouimus uocabula,<br/>

  Num scire consumptos datur?                                            20<br/>

Iacetis ergo prorsus ignorabiles<br/>

  Nec fama notos efficit.<br/>

Quod si putatis longius uitam trahi<br/>

  Mortalis aura nominis,<br/>

Cum sera uobis rapiet hoc etiam dies,                                    25<br/>

  Iam uos secunda mors manet.<br/>
</p>

<h2 id="id00573" style="margin-top: 4em">  VII.</h2>

<p id="id00574">  He that to honour only seeks to mount<br/>

    And that his chiefest end doth count,<br/>

  Let him behold the largeness of the skies<br/>

    And on the strait earth cast his eyes;<br/>

  He will despise the glory of his name,<br/>

    Which cannot fill so small a frame.<br/>

  Why do proud men scorn that their necks should bear<br/>

    That yoke which every man must wear?<br/>

  Though fame through many nations fly along<br/>

    And should be blazed by every tongue,<br/>

  And houses shine with our forefathers' stories,<br/>

    Yet Death contemns these stately glories,<br/>

  And, summoning both rich and poor to die,<br/>

    Makes the low equal with the high.<br/>

  Who knows where faithful Fabrice' bones are pressed,<br/>

    Where Brutus and strict Cato rest?[119]<br/>

  A slender fame consigns their titles vain<br/>

    In some few letters to remain.<br/>

  Because their famous names in books we read,<br/>

    Come we by them to know the dead?<br/>

  You dying, then, remembered are by none,<br/>

    Nor any fame can make you known.<br/>

  But if you think that life outstrippeth death,<br/>

    Your names borne up with mortal breath,<br/>

  When length of time takes this away likewise,<br/>

    A second death shall you surprise.<br/>
</p>

<p id="id00575" style="margin-top: 2em">  [119] Caius Luscinus Fabricius, Consul 282 B.C., opponent of Pyrrhus;<br/>

  Lucius Iunius Brutus, Consul 509 B.C., founder of the Republic; Marcus<br/>

  Porcius Cato (Cato maior). Consul 195 B.C., great-grandfather of M.<br/>

  Porcius Cato (Uticensis).<br/>
</p>

<h2 id="id00576" style="margin-top: 4em">VIII.</h2>

<p id="id00577">Sed ne me inexorabile contra fortunam gerere bellum putes, est aliquando
cum de hominibus illa, fallax illa nihil, bene mereatur, tum scilicet cum
se aperit, cum frontem detegit moresque profitetur. Nondum forte quid
loquar intellegis. Mirum est quod dicere gestio, eoque sententiam uerbis
explicare uix queo. Etenim plus hominibus reor aduersam quam prosperam
prodesse fortunam. Illa enim semper specie felicitatis cum uidetur blanda,
mentitur; haec semper uera est, cum se instabilem mutatione demonstrat.
Illa fallit, haec instruit, illa mendacium specie bonorum mentes fruentium
ligat, haec cognitione fragilis felicitatis absoluit. Itaque illam uideas
uentosam, fluentem suique semper ignaram, hanc sobriam succinctamque et
ipsius aduersitatis exercitatione prudentem. Postremo felix a uero bono
deuios blanditiis trahit, aduersa plerumque ad uera bona reduces unco
retrahit. An hoc inter minima aestimandum putas quod amicorum tibi fidelium
mentes haec aspera, haec horribilis fortuna detexit, haec tibi certos
sodalium uultus ambiguosque secreuit, discedens suos abstulit, tuos
reliquit? Quanti hoc integer, ut uidebaris tibi fortunatus, emisses! Nunc
et amissas opes querere; quod pretiosissimum diuitiarum genus est amicos
inuenisti.</p>

<h2 id="id00578" style="margin-top: 4em">  VIII.</h2>

<p id="id00579" style="margin-left: 2%; margin-right: 2%">  But lest thou shouldst think that I am at implacable war with Fortune,
  there is a time when this thy goddess ceasing to deceive deserveth of
  men, to wit, when she declareth herself, when she discovereth her face
  and showeth herself in her own colours. Perhaps thou understandest not
  yet what I say. I would utter a wonderful thing, insomuch as I can
  scarcely explicate my mind in words. For I think that Fortune, when she
  is opposite, is more profitable to men than when she is favourable. For
  in prosperity, by a show of happiness and seeming to caress, she is ever
  false, but in adversity when she showeth herself inconstant by changing,
  she is ever true. In that she deceiveth, in this she instructeth; in
  that she imprisoneth the minds of men with falsely seeming goods, which
  they enjoy, in this she setteth them at liberty by discovering the
  uncertainty of them. Wherefore, in that thou shalt alway see her puffed
  up, and wavering, and blinded with a self-conceit of herself, in this
  thou shalt find her sober, settled, and, with the very exercise of
  adversity, wise. Finally, prosperity with her flatterings withdraweth
  men from true goodness, adversity recalleth and reclaimeth them many
  times by force[120] to true happiness. Dost thou esteem it a small
  benefit that this rough and harsh Fortune hath made known unto thee the
  minds of thy faithful friends? She hath severed thy assured from thy
  doubtful friends; prosperity at her departure took away with her those
  which were hers, and left thee thine. How dearly wouldst thou have
  bought this before thy fall, and when thou seemedst to thyself
  fortunate! Now thou dost even lament thy lost riches; thou hast found
  friends, the most precious treasure in the world.</p>

<p id="id00580" style="margin-top: 2em">  [120] Literally, "pulleth them back with a hook."</p>

<h2 id="id00581" style="margin-top: 4em">VIII.</h2>

<p id="id00582">Quod mundus stabili fide<br/>

Concordes uariat uices,<br/>

Quod pugnantia semina<br/>

Foedus perpetuum tenent,<br/>

Quod Phoebus roseum diem                                                  5<br/>

Curru prouehit aureo,<br/>

Vt quas duxerit Hesperos<br/>

Phoebe noctibus imperet,<br/>

Vt fluctus auidum mare<br/>

Certo fine coerceat,                                                     10<br/>

Ne terris liceat uagis<br/>

Latos tendere terminos,<br/>

Hanc rerum seriem ligat<br/>

Terras ac pelagus regens<br/>

Et caelo imperitans amor.                                                15<br/>

Hic si frena remiserit,<br/>

Quidquid nunc amat inuicem<br/>

Bellum continuo geret<br/>

Et quam nunc socia fide<br/>

Pulchris motibus incitant*,                                              20<br/>

Certent soluere machinam.<br/>

Hic sancto populos quoque<br/>

Iunctos foedere continet,<br/>

Hic et coniugii sacrum<br/>

Castis nectit amoribus,                                                  25<br/>

Hic fidis etiam sua<br/>

Dictat iura sodalibus.<br/>

O felix hominum genus,<br/>

Si uestros animos amor<br/>

Quo caelum regitur regat."                                               30<br/>
</p>

<h2 id="id00583" style="margin-top: 4em">  VIII.</h2>

<p id="id00584">  That this fair world in settled course her several forms should vary,<br/>

  That a perpetual law should tame the fighting seeds of things,<br/>

  That Phoebus should the rosy day in his bright chariot carry,<br/>

  That Phoebe should govern the nights which Hesperus forth brings,<br/>

  That to the floods of greedy seas are certain bounds assigned,<br/>

  Which them, lest they usurp too much upon the earth, debar,<br/>

  Love ruling heaven, and earth, and seas, them in this course doth bind.<br/>

  And if it once let loose their reins, their friendship turns to war,<br/>

  Tearing the world whose ordered form their quiet motions bear.<br/>

  By it all holy laws are made and marriage rites are tied,<br/>

  By it is faithful friendship joined. How happy mortals were,<br/>

  If that pure love did guide their minds, which heavenly spheres<br/>

    doth guide!"<br/>
</p>

<h1 id="id00585" style="margin-top: 6em">ANICII MANLII SEVERINI BOETHII</h1>

<h5 id="id00586">V.C. ET INL. EXCONS. ORD. PATRICII</h5>

<h5 id="id00587">PHILOSOPHIAE CONSOLATIONIS</h5>

<h5 id="id00588">LIBER SECVNDVS EXPLICIT</h5>

<h5 id="id00589">INCIPIT LIBER III.</h5>

<h2 id="id00590" style="margin-top: 4em">I.</h2>

<p id="id00591">Iam cantum illa finiuerat, cum me audiendi auidum stupentemque arrectis
adhuc auribus carminis mulcedo defixerat. Itaque paulo post: "O," inquam,
"summum lassorum solamen animorum quam tu me uel sententiarum pondere uel
canendi etiam iucunditate refouisti! Adeo ut iam me post haec inparem
fortunae ictibus esse non arbitrer. Itaque remedia quae paulo acriora esse
dicebas, non modo non perhorresco, sed audiendi auidus uehementer
efflagito." Tum illa "Sensi," inquit, "cum uerba nostra tacitus attentusque
rapiebas, eumque tuae mentis habitum uel exspectaui uel, quod est uerius,
ipsa perfeci. Talia sunt quippe quae restant, ut degustata quidem mordeant,
interius autem recepta dulcescant. Sed quod tu te audiendi cupidum dicis,
quanto ardore flagrares, si quonam te ducere aggrediamur agnosceres!"
"Quonam?" inquam. "Ad ueram," inquit, "felicitatem, quam tuus quoque
somniat animus, sed occupato ad imagines uisu ipsam illam non potest
intueri." Tum ego: "Fac obsecro et quae illa uera sit, sine cunctatione
demonstra." "Faciam," inquit illa, "tui causa libenter. Sed quae tibi causa
notior est, eam prius designare uerbis atque informare conabor ut ea
perspecta cum in contrariam partem flexeris oculos, uerae beatitudinis
speciem possis agnoscere.</p>

<h1 id="id00592" style="margin-top: 6em">THE THIRD BOOK OF BOETHIUS</h1>

<h2 id="id00593" style="margin-top: 4em">  I.</h2>

<p id="id00594" style="margin-left: 2%; margin-right: 2%">  Though she had ended her verse, yet the sweetness of it made me remain
  astonished, attentive, and desirous to hear her longer. Wherefore, after
  a while, I said: "O most effectual refreshment of wearied minds, how
  have I been comforted with thy weighty sentences and pleasing music!
  Insomuch that I begin to think myself not unable to encounter the
  assaults of Fortune. Wherefore, I am not now afraid, but rather
  earnestly desire to know those remedies, which before thou toldest me
  were too sharp." To which she answered: "I perceived as much as thou
  sayest, when I saw thee hearken to my speeches with so great silence and
  attention, and I expected this disposition of thy mind, or rather more
  truly caused it myself. For the remedies which remain are of that sort
  that they are bitter to the taste, but being inwardly received wax
  sweet. And whereas thou sayest that thou art desirous to hear; how much
  would this desire increase if thou knewest whither we go about to bring
  thee!" "Whither?" quoth I. "To true felicity," quoth she, "which thy
  mind also dreameth of, but thy sight is so dimmed with phantasies that
  thou canst not behold it as it is." Then I beseeched her to explicate
  without delay wherein true happiness consisteth. To which she answered:
  "I will willingly do so for thy sake, but first I will endeavour to
  declare in words and to give shape to that which is better known unto
  thee, that, having thoroughly understood it, by reflecting of the
  contrary thou mayest discover the type of perfect blessedness.</p>

<h2 id="id00595" style="margin-top: 4em">I.</h2>

<p id="id00596">Qui serere ingenuum uolet agrum,<br/>

Liberat arua prius fruticibus,<br/>

Falce rubos filicemque resecat,<br/>

Vt noua fruge grauis Ceres eat.<br/>

Dulcior est apium mage labor,                                             5<br/>

Si malus ora prius sapor edat.<br/>

Gratius astra nitent ubi Notus<br/>

Desinit imbriferos dare sonos.<br/>

Lucifer ut tenebras pepulerit<br/>

Pulchra dies roseos agit equos.                                          10<br/>

Tu quoque falsa tuens bona prius<br/>

Incipe colla iugo retrahere.<br/>

Vera dehinc animum subierint."<br/>
</p>

<h2 id="id00597" style="margin-top: 4em">  I.</h2>

<p id="id00598">  He that a fruitful field will sow,<br/>

  Doth first the ground from bushes free,<br/>

  All fern and briars likewise mow,<br/>

  That he his harvest great may see.<br/>

  Honey seems sweeter to our taste,<br/>

  If cloyed with noisome food it be.<br/>

  Stars clearer shine when Notus' blast<br/>

  Hath ceased the rainy storms to breed.<br/>

  When Lucifer hath night defaced,<br/>

  The day's bright horses then succeed.<br/>

  So thou, whom seeming goods do feed,<br/>

  First shake off yokes which so thee press<br/>

  That Truth may then thy mind possess."<br/>
</p>

<h2 id="id00599" style="margin-top: 4em">II.</h2>

<p id="id00600">Tum defixo paululum uisu et uelut in augustam suae mentis sedem recepta sic
coepit: "Omnis mortalium cura quam multiplicium studiorum labor exercet,
diuerso quidem calle procedit, sed ad unum tamen beatitudinis finem nititur
peruenire. Id autem est bonum quo quis adepto nihil ulterius desiderare
queat. Quod quidem est omnium summum bonorum cunctaque intra se bona
continens, cui si quid aforet summum esse non posset, quoniam relinqueretur
extrinsecus quod posset optari. Liquet igitur esse beatitudinem statum
bonorum omnium congregatione perfectum. Hunc, uti diximus, diuerso tramite
mortales omnes conantur adipisci. Est enim mentibus hominum ueri boni
naturaliter inserta cupiditas, sed ad falsa deuius error abducit. Quorum
quidem alii summum bonum esse nihilo indigere credentes ut diuitiis
affluant elaborant; alii uero bonum quod sit dignissimum ueneratione
iudicantes adeptis honoribus reuerendi ciuibus suis esse nituntur. Sunt qui
summum bonum in summa potentia esse constituant; hi uel regnare ipsi uolunt
uel regnantibus adhaerere conantur. At quibus optimum quiddam claritas
uidetur, hi uel belli uel pacis artibus gloriosum nomen propagare
festinant. Plurimi uero boni fructum gaudio laetitiaque metiuntur; hi
felicissimum putant uoluptate diffluere. Sunt etiam qui horum fines
causasque alterutro permutent, ut qui diuitias ob potentiam uoluptatesque
desiderant uel qui potentiam seu pecuniae causa seu proferendi nominis
appetunt. In his igitur ceterisque talibus humanorum actuum uotorumque
uersatur intentio, ueluti nobilitas fauorque popularis quae uidentur
quandam claritudinem comparare, uxor ac liberi quae iucunditatis gratia
petuntur; amicorum uero quod sanctissimum quidem genus est, non in fortuna
sed in uirtute numeratur, reliquum uero uel potentiae causa uel
delectationis assumitur. Iam uero corporis bona promptum est ut ad
superiora referantur. Robur enim magnitudoque uidetur praestare ualentiam,
pulchritudo atque uelocitas celebritatem, salubritas uoluptatem; quibus
omnibus solam beatitudinem desiderari liquet. Nam quod quisque prae ceteris
petit, id summum esse iudicat bonum. Sed summum bonum beatitudinem esse
definiuimus; quare beatum esse iudicat statum quem prae ceteris quisque
desiderat.</p>

<p id="id00601">Habes igitur ante oculos propositam fere formam felicitatis humanae—opes,
honores, potentiam, gloriam, uoluptates. Quae quidem sola considerans
Epicurus consequenter sibi summum bonum uoluptatem esse constituit, quod
cetera omnia iucunditatem animo uideantur afferre. Sed ad hominum studia
reuertor, quorum animus etsi caligante memoria tamen bonum suum repetit,
sed uelut ebrius domum quo tramite reuertatur ignorat. Num enim uidentur
errare hi qui nihilo indigere nituntur? Atqui non est aliud quod aeque
perficere beatitudinem possit quam copiosus bonorum omnium status nec
alieni egens sed sibi ipse sufficiens. Num uero labuntur hi qui quod sit
optimum, id etiam reuerentiae cultu dignissimum putent? Minime. Neque enim
uile quiddam contemnendumque est quod adipisci omnium fere mortalium
laborat intentio. An in bonis non est numeranda potentia? Quid igitur? Num
imbecillum ac sine uiribus aestimandum est, quod omnibus rebus constat esse
praestantius? An claritudo nihili pendenda est? Sed sequestrari nequit quin
omne quod excellentissimum sit id etiam uideatur esse clarissimum. Nam non
esse anxiam tristemque beatitudinem nec doloribus molestiisque subiectam
quid attinet dicere, quando in minimis quoque rebus id appetitur quod
habere fruique delectet? Atqui haec sunt quae adipisci homines uolunt eaque
de causa diuitias, dignitates, regna, gloriam uoluptatesque desiderant quod
per haec sibi sufficientiam, reuerentiam, potentiam, celebritatem,
laetitiam credunt esse uenturam. Bonum est igitur quod tam diuersis studiis
homines petunt; in quo quanta sit naturae uis facile monstratur, cum licet
uariae dissidentesque sententiae tamen in diligendo boni fine consentiunt.</p>

<h2 id="id00602" style="margin-top: 4em">  II.</h2>

<p id="id00603" style="margin-left: 2%; margin-right: 2%">  Then, for a while looking steadfastly upon the ground, and, as it were,
  retiring herself to the most secret seat of her soul, she began in this
  manner: "All men's thoughts, which are turmoiled with manifold cares,
  take indeed divers courses, but yet endeavour to attain the same end of
  happiness, which is that good which, being once obtained, nothing can be
  further desired. Which is the chiefest of all goods, and containeth in
  itself whatsoever is good, and if it wanted anything it could not be the
  chiefest, because there would something remain besides it which might be
  wished for. Wherefore, it is manifest that blessedness is an estate
  replenished with all that is good. This, as we said, all men endeavour
  to obtain by divers ways. For there is naturally ingrafted in men's
  minds an earnest desire of that which is truly good; but deceitful error
  withdraweth it to that which falsely seemeth such. So that some,
  esteeming it their greatest good to want nothing, labour by all means to
  abound with riches; others, deeming that to be good which is most
  deserving of honour, hunt after preferments, to be respected by their
  fellow-citizens. Others think it the greatest felicity to have great
  power and authority, and these will either reign themselves or at least
  procure to be great with princes. But they who think fame better than
  all these, make all speed possible to spread their names far and near,
  by achieving some worthy enterprise either in war or peace. Many measure
  good by joy and mirth, and their chiefest care is how they may abound
  with pleasure. Some interchange the ends and means of these things one
  with the other, wanting now riches for the sake of power and pleasure,
  now power for the sake of wealth and fame. At these and such other do
  men's actions and desires aim, as nobility and popularity, which make
  men esteemed; wife and children, which bring pleasure and delight. But
  friendship, that most sacred thing, is rather to be attributed to virtue
  than to fortune. Other things for the most part are desired either for
  power or pleasure. And it is an easy matter to reduce all corporal goods
  to the former heads. For strength and greatness give ability; beauty and
  swiftness, fame; and health yieldeth pleasure. By all which we
  manifestly seek for nothing else but happiness. For that which every man
  seeketh most after, is by him esteemed his greatest good. Which is all
  one with happiness. Wherefore he esteemeth that estate happy which he
  preferreth before all other.</p>

<p id="id00604" style="margin-left: 2%; margin-right: 2%">  And thus thou hast in a manner seen the form of human felicity—riches,
  honour, power, glory, pleasure. Which Epicurus only considering,
  consequently took pleasure for his chiefest good, because all the rest
  seemed to delight the mind. But I return to the careful thoughts of men,
  whose minds, though obscured, yet seek after the greatest good, but like
  a drunken man know not the way home. For seem they to err who endeavour
  to want nothing? But nothing can cause happiness so much as the
  plentiful possession of all that is good, needing the help of none, but
  is sufficient of itself. Or do they err who take that which is best to
  be likewise most worthy of respect? No. For it is no vile or
  contemptible thing which almost all men labour to obtain. Or is not
  power to be esteemed good? Why, then, is that to be accounted feeble and
  of no force, which manifestly surpasses all other things? Or is fame to
  be contemned? But it cannot be ignored that the most excellent is also
  most famous. For to what purpose should I say that happiness is not sad
  or melancholy, or subject to grief and trouble, when even in smallest
  matters we desire that which we delight to have and enjoy? And these be
  the things which men desire to obtain, and to this end procure riches,
  dignities, kingdoms, glory, and pleasures, because by them they think to
  have sufficiency, respect, power, fame, delight, and joy. Wherefore,
  that is good which men seek after by divers desires, in which the force
  of nature is easily descried, since though there be many and different
  opinions, yet they agree in choosing for their end that which is good.</p>

<h2 id="id00605" style="margin-top: 4em">II.</h2>

<p id="id00606">Quantas rerum flectat habenas<br/>

Natura potens, quibus inmensum<br/>

Legibus orbem prouida seruet<br/>

Stringatque ligans inresoluto<br/>

Singula nexu, placet arguto                                               5<br/>

Fidibus lentis promere cantu.<br/>

Quamuis Poeni pulchra leones<br/>

Vincula gestent manibusque datas<br/>

Captent escas metuantque trucem<br/>

Soliti uerbera ferre magistrum,                                          10<br/>

Si cruor horrida tinxerit ora,<br/>

Resides olim redeunt animi<br/>

Fremituque graui meminere sui;<br/>

Laxant nodis colla solutis<br/>

Primusque lacer dente cruento                                            15<br/>

Domitor rabidas imbuit iras.<br/>

Quae canit altis garrula ramis<br/>

Ales caueae clauditur antro;<br/>

Huic licet inlita pocula melle<br/>

Largasque dapes dulci studio                                             20<br/>

Ludens hominum cura ministret,<br/>

Si tamen arto saliens texto<br/>

Nemorum gratas uiderit umbras,<br/>

Sparsas pedibus proterit escas,<br/>

Siluas tantum maesta requirit,                                           25<br/>

Siluas dulci uoce susurrat.<br/>

Validis quondam uiribus acta<br/>

Pronum flectit uirga cacumen;<br/>

Hanc si curuans dextra remisit,<br/>

Recto spectat uertice caelum.                                            30<br/>

Cadit Hesperias Phoebus in undas,<br/>

Sed secreto tramite rursus<br/>

Currum solitos uertit ad ortus.<br/>

Repetunt proprios quaeque recursus<br/>

Redituque suo singula gaudent                                            35<br/>

Nec manet ulli traditus ordo<br/>

Nisi quod fini iunxerit ortum<br/>

Stabilemque sui fecerit orbem.<br/>
</p>

<h2 id="id00607" style="margin-top: 4em">  II.</h2>

<p id="id00608">  How the first reins of all things guided are<br/>

  By powerful Nature as the chiefest cause,<br/>

  And how she keeps, with a foreseeing care,<br/>

  The spacious world in order by her laws,<br/>

  And to sure knots which nothing can untie,<br/>

  By her strong hand all earthly motions draws—<br/>

  To show all this we purpose now to try<br/>

  Our pliant string, our musick's thrilling sound.<br/>

  Although the Libyan lions often lie<br/>

  Gentle and tame in splendid fetters bound,[121]<br/>

  And fearing their incensed master's wrath,<br/>

  With patient looks endure each blow and wound,<br/>

  Yet if their jaws they once in blood do bathe,<br/>

  They, gaining courage,[122] with fierce noise awake<br/>

  The force which Nature in them seated hath,<br/>

  And from their necks the broken chains do shake;<br/>

  Then he that tamed them first doth feel their rage,<br/>

  And torn in pieces doth their fury slake.<br/>

  The bird shut up in an unpleasing cage,<br/>

  Which on the lofty trees did lately sing,<br/>

  Though men, her want of freedom to assuage,<br/>

  Should unto her with careful labour bring<br/>

  The sweetest meats which they can best devise,<br/>

  Yet when within her prison fluttering<br/>

  The pleasing shadows of the groves she spies,<br/>

  Her hated food she scatters with her feet,<br/>

  In yearning spirit to the woods she flies,<br/>

  The woods' delights do tune her accents sweet.<br/>

  When some strong hand doth tender plant constrain<br/>

  With his debased top the ground to meet,<br/>

  If it let go, the crooked twig again<br/>

  Up toward Heaven itself it straight doth raise.<br/>

  Phoebus doth fall into the western main,<br/>

  Yet doth he back return by secret ways,<br/>

  And to the earth doth guide his chariot's race.<br/>

  Each thing a certain course and laws obeys,<br/>

  Striving to turn back to his proper place;<br/>

  Nor any settled order can be found,<br/>

  But that which doth within itself embrace<br/>

  The births and ends of all things in a round.<br/>
</p>

<p id="id00609" style="margin-top: 2em">  [121] Literally, "and take food offered by the hand."</p>

<p id="id00610">  [122] Literally, "their spirits, hitherto sluggish, return."</p>

<h2 id="id00611" style="margin-top: 4em">III.</h2>

<p id="id00612">Vos quoque, o terrena animalia, tenui licet imagine uestrum tamen
principium somniatis uerumque illum beatitudinis finem licet minime
perspicaci qualicumque tamen cogitatione prospicitis eoque uos et ad uerum
bonum naturalis ducit intentio et ab eodem multiplex error abducit.
Considera namque an per ea quibus se homines adepturos beatitudinem putant
ad destinatum finem ualeant peruenire. Si enim uel pecuniae uel honores
ceteraque tale quid afferunt cui nihil bonorum abesse uideatur, nos quoque
fateamur fieri aliquos horum adeptione felices. Quod si neque id ualent
efficere quod promittunt bonisque pluribus carent, nonne liquido falsa in
eis beatitudinis species deprehenditur? Primum igitur te ipsum qui paulo
ante diuitiis affluebas, interrogo: Inter illas abundantissimas opes
numquamne animum tuum concepta ex qualibet iniuria confudit anxietas?"
"Atqui," inquam, "libero me fuisse animo quin aliquid semper angerer
reminisci non queo." "Nonne quia uel aberat quod abesse non uelles uel
aderat quod adesse noluisses?" "Ita est," inquam. "Illius igitur
praesentiam huius absentiam desiderabas?" "Confiteor," inquam. "Eget uero,"
inquit, "eo quod quisque desiderat?" "Eget," inquam. "Qui uero eget aliquo,
non est usquequaque sibi ipse sufficiens?" "Minime," inquam. "Tu itaque
hanc insufficientiam plenus," inquit, "opibus sustinebas?" "Quidni?"
inquam. "Opes igitur nihilo indigentem sufficientemque sibi facere nequeunt
et hoc erat quod promittere uidebantur. Atqui hoc quoque maxime
considerandum puto quod nihil habeat suapte natura pecunia ut his a quibus
possidetur inuitis nequeat auferri." "Fateor," inquam. "Quidni fateare, cum
eam cotidie ualentior aliquis eripiat inuito? Vnde enim forenses
querimoniae nisi quod uel ui uel fraude nolentibus pecuniae repetuntur
ereptae?" "Ita est," inquam. "Egebit igitur," inquit, "extrinsecus petito
praesidio quo suam pecuniam quisque tueatur?" "Quis id," inquam, "neget?"
"Atqui non egeret eo, nisi possideret pecuniam quam posset amittere?"
"Dubitari," inquam, "nequit." "In contrarium igitur relapsa res est; nam
quae sufficientes sibi facere putabantur opes, alieno potius praesidio
faciunt indigentes. Quis autem modus est quo pellatur diuitiis indigentia?
Num enim diuites esurire nequeunt? Num sitire non possunt? Num frigus
hibernum pecuniosorum membra non sentiunt? Sed adest, inquies, opulentis
quo famem satient, quo sitim frigusque depellant. Sed hoc modo consolari
quidem diuitiis indigentia potest, auferri penitus non potest. Nam si haec
hians semper atque aliquid poscens opibus expletur, maneat necesse est quae
possit expleri. Taceo quod naturae minimum, quod auaritiae nihil satis est.
Quare si opes nec submouere possunt indigentiam et ipsae suam faciunt, quid
est quod eas sufficientiam praestare credatis?</p>

<h2 id="id00613" style="margin-top: 4em">  III.</h2>

<p id="id00614" style="margin-left: 2%; margin-right: 2%">  You also, O earthly creatures, though slightly and as it were in a dream
  acknowledge your beginning, and though not perspicuously yet in some
  sort behold that true end of happiness, so that the intention of nature
  leadeth you to the true good, and manifold error withdraweth you from
  it. For consider whether those things, by which men think to obtain
  happiness, can bring them to their desired end. For if either money, or
  honour, or any of the rest be of that quality that they want nothing
  which is good, we will also confess that they are able to make men
  happy. But if they neither be able to perform that they promise, and
  want many things which are good, are they not manifestly discovered to
  have a false appearance of happiness? First then, I ask thee thyself,
  who not long since didst abound with wealth; in that plenty of riches,
  was thy mind never troubled with any injuries?" "I cannot remember,"
  quoth I, "that ever my mind was so free from trouble but that something
  or other still vexed me." "Was it not because thou either wantedst
  something which thou wouldst have had, or else hadst something which
  thou wouldst have wanted?" "It is true," quoth I. "Then thou desiredst
  the presence of that, and the absence of this?" "I confess I did," quoth
  I. "And doth not a man want that," quoth she, "which he desireth?" "He
  doth," quoth I. "But he that wanteth anything is not altogether
  sufficient of himself?" "He is not," quoth I. "So that thou feltest this
  insufficiency, even the height of thy wealth?" "Why not?" quoth I. "Then
  riches cannot make a man wanting nothing nor sufficient of himself, and
  this was that they seemed to promise. But this is most of all to be
  considered, that money hath nothing of itself which can keep it from
  being taken from them which possess it, against their will." "I grant
  it," quoth I. "Why shouldst thou not grant it, since that every day
  those which are more potent take it from others perforce? For from
  whence proceed so many complaints in law, but that money gotten either
  by violence or deceit is sought to be recovered by that means?" "It is
  so indeed," quoth I. "So that every man needeth some other help to
  defend his money?" "Who denies that?" quoth I. "But he should not need
  that help, unless he had money which he might lose?" "There is no doubt
  of that," quoth I. "Now then the matter is fallen out quite contrary;
  for riches, which are thought to suffice of themselves, rather make men
  stand in need of other helps. And after what manner do riches expel
  penury? For are not rich men hungry? Are they not thirsty? Or doth much
  money make the owners senseless of cold in winter? But thou wilt say,
  wealthy men have wherewithal to satisfy their hunger, slake their
  thirst, and defend themselves from cold. But in this sort, though want
  may be somewhat relieved by wealth, yet it cannot altogether be taken
  away. For if ever gaping and craving it be satiated by riches, there
  must needs always remain something to be satiated. I omit, that to
  nature very little, to covetousness nothing is sufficient. Wherefore if
  riches can neither remove wants, and cause some themselves, why imagine
  you that they can cause sufficiency?</p>

<h2 id="id00615" style="margin-top: 4em">III.</h2>

<p id="id00616">Quamuis fluente diues auri gurgite<br/>

  Non expleturas cogat auarus opes<br/>

Oneretque bacis colla rubri litoris<br/>

  Ruraque centeno scindat opima boue,<br/>

Nec cura mordax deseret superstitem,                                      5<br/>

  Defunctumque leues non comitantur opes.<br/>
</p>

<h2 id="id00617" style="margin-top: 4em">  III.</h2>

<p id="id00618">  Although the rich man from his mines of gold<br/>

  Dig treasure which his mind can never fill,<br/>

  And lofty neck with precious pearls enfold,<br/>

  And his fat fields with many oxen till,<br/>

  Yet biting cares will never leave his head,<br/>

  Nor will his wealth attend him being dead.<br/>
</p>

<h2 id="id00619" style="margin-top: 4em">IV.</h2>

<p id="id00620">Sed dignitates honorabilem reuerendumque cui prouenerint reddunt. Num uis
ea est magistratibus ut utentium mentibus uirtutes inserant uitia
depellant? Atqui non fugare sed illustrare potius nequitiam solent; quo fit
ut indignemur eas saepe nequissimis hominibus contigisse, unde Catullus
licet in curuli Nonium sedentem strumam tamen appellat. Videsne quantum
malis dedecus adiciant dignitates? Atqui minus eorum patebit indignitas, si
nullis honoribus inclarescant. Tu quoque num tandem tot periculis adduci
potuisti ut cum Decorato gerere magistratum putares, cum in eo mentem
nequissimi scurrae delatorisque respiceres? Non enim possumus ob honores
reuerentia dignos iudicare quos ipsis honoribus iudicamus indignos. At si
quem sapientia praeditum uideres, num posses eum uel reuerentia uel ea qua
est praeditus sapientia non dignum putare? Minime. Inest enim dignitas
propria uirtuti, quam protinus in eos quibus fuerit adiuncta transfundit.
Quod quia populares facere nequeunt honores, liquet eos propriam dignitatis
pulchritudinem non habere.</p>

<p id="id00621">In quo illud est animaduertendum magis. Nam si eo abiectior est quo magis a
pluribus quisque contemnitur, cum reuerendos facere nequeat quos pluribus
ostentat, despectiores potius improbos dignitas facit. Verum non impune;
reddunt namque improbi parem dignitatibus uicem quas sua contagione
commaculant. Atque ut agnoscas ueram illam reuerentiam per has umbratiles
dignitates non posse contingere; si qui multiplici consulatu functus in
barbaras nationes forte deuenerit, uenerandumne barbaris honor faciet?
Atqui si hoc naturale munus dignitatibus foret, ab officio suo quoquo
gentium nullo modo cessarent, sicut ignis ubique terrarum numquam tamen
calere desistit, sed quoniam id eis non propria uis sed hominum fallax
adnectit opinio, uanescunt ilico, cum ad eos uenerint qui dignitates eas
esse non aestimant.</p>

<p id="id00622">Sed hoc apud exteras nationes. Inter eos uero apud quos ortae sunt, num
perpetuo perdurant? Atqui praetura magna olim potestas nunc inane nomen et
senatorii census grauis sarcina; si quis populi quondam curasset annonam,
magnus habebatur, nunc ea praefectura quid abiectius? Vt enim paulo ante
diximus, quod nihil habet proprii decoris, opinione utentium nunc
splendorem accipit nunc amittit. Si igitur reuerendos facere nequeunt
dignitates, si ultro improborum contagione sordescunt, si mutatione
temporum splendere desinunt, si gentium aestimatione uilescunt, quid est
quod in se expetendae pulchritudinis habeant, nedum aliis praestent?</p>

<h2 id="id00623" style="margin-top: 4em">  IV.</h2>

<p id="id00624" style="margin-left: 2%; margin-right: 2%">  But dignities make him honourable and reverend on whom they light. Have
  offices that force to plant virtues and expel vices in the minds of
  those who have them? But they are not wont to banish, but rather to make
  wickedness splendid. So that we many times complain because most wicked
  men obtain them. Whereupon Catullus called Nonius a scab or impostume
  though he sat in his chair of estate.[123] Seest thou what great
  ignominy dignities heap upon evil men? For their unworthiness would less
  appear if they were never advanced to any honours. Could so many dangers
  ever make thee think to bear office with Decoratus,[124] having
  discovered him to be a very varlet and spy? For we cannot for their
  honours account them worthy of respect whom we judge unworthy of the
  honours themselves. But if thou seest any man endued with wisdom, canst
  thou esteem him unworthy of that respect or wisdom which he hath? No,
  truly. For virtue hath a proper dignity of her own, which she presently
  endueth her possessors withal. Which since popular preferments cannot
  do, it is manifest that they have not the beauty which is proper to true
  dignity.</p>

<p id="id00625" style="margin-left: 2%; margin-right: 2%">  In which we are farther to consider that, if to be contemned of many
  make men abject, dignities make the wicked to be despised the more by
  laying them open to the view of the world. But the dignities go not
  scot-free, for wicked men do as much for them, defiling them with their
  own infection. And that thou mayst plainly see that true respect cannot
  be gotten by these painted dignities, let one that hath been often
  Consul go among barbarous nations; will that honour make those barbarous
  people respect him? And yet, if this were natural to dignities, they
  would never forsake their function in any nation whatsoever; as fire,
  wheresoever it be, always remaineth hot. But because not their own
  nature, but the deceitful opinion of men attributeth that to them, they
  forthwith come to nothing, being brought to them who esteem them not to
  be dignities.</p>

<p id="id00626" style="margin-left: 2%; margin-right: 2%">  And this for foreign nations. But do they always last among them where
  they had their beginning? The Praetorship, a great dignity in time past,
  is now an idle name, and an heavy burden of the Senate's fortune. If
  heretofore one had care of the people's provision, he was accounted a
  great man; now what is more abject than that office? For as we said
  before, that which hath no proper dignity belonging unto it sometime
  receiveth and sometime loseth his value at the users' discretion.
  Wherefore if dignities cannot make us respected, if they be easily
  defiled with the infection of the wicked, if their worth decays by
  change of times, if diversities of nations make them contemptible, what
  beauty have they in themselves, or can they afford to others, worth the
  desiring?</p>

<p id="id00627" style="margin-top: 2em">  [123] Cf. Catull. lii.</p>

<p id="id00628">  [124] Decoratus was quaestor <i>circa</i> 508; cf. Cassiod. <i>Ep</i>. v. 3 and 4.</p>

<h2 id="id00629" style="margin-top: 4em">IV.</h2>

<p id="id00630">Quamuis se Tyrio superbus ostro<br/>

  Comeret et niueis lapillis,<br/>

Inuisus tamen omnibus uigebat<br/>

  Luxuriae Nero saeuientis.<br/>

Sed quondam dabat improbus uerendis                                       5<br/>

  Patribus indecores curules.<br/>

Quis illos igitur putet beatos<br/>

  Quos miseri tribuunt honores?<br/>
</p>

<h2 id="id00631" style="margin-top: 4em">  IV.</h2>

<p id="id00632">  Though fierce and lustful Nero did adorn<br/>

  Himself with purple robes, which pearls did grace,<br/>

  He did but gain a general hate and scorn.<br/>

  Yet wickedly he officers most base<br/>

  Over the reverend Senators did place.<br/>

  Who would esteem of fading honours then<br/>

  Which may be given thus by the wickedest men?<br/>
</p>

<h2 id="id00633" style="margin-top: 4em">V.</h2>

<p id="id00634">An uero regna regumque familiaritas efficere potentem ualet? Quidni, quando
eorum felicitas perpetuo perdurat? Atqui plena est exemplorum uetustas,
plena etiam praesens aetas, qui reges felicitatem calamitate mutauerint. O
praeclara potentia quae ne ad conseruationem quidem sui satis efficax
inuenitur! Quod si haec regnorum potestas beatitudinis auctor est, nonne si
qua parte defuerit, felicitatem minuat, miseriam inportet? Sed quamuis late
humana tendantur imperia, plures necesse est gentes relinqui quibus regum
quisque non imperet. Qua uero parte beatos faciens desinit potestas, hac
inpotentia subintrat quae miseros facit; hoc igitur modo maiorem regibus
inesse necesse est miseriae portionem. Expertus sortis suae periculorum
tyrannus regni metus pendentis supra uerticem gladii terrore simulauit.
Quae est igitur haec potestas quae sollicitudinum morsus expellere, quae
formidinum aculeos uitare nequit? Atqui uellent ipsi uixisse securi, sed
nequeunt; dehinc de potestate gloriantur. An tu potentem censes quem uideas
uelle quod non possit efficere? Potentem censes qui satellite latus ambit,
qui quos terret ipse plus metuit, qui ut potens esse uideatur, in
seruientium manu situm est? Nam quid ego de regum familiaribus disseram,
cum regna ipsa tantae inbecillitatis plena demonstrem? Quos quidem regia
potestas saepe incolumis saepe autem lapsa prosternit. Nero Senecam
familiarem praeceptoremque suum ad eligendae mortis coegit arbitrium.
Papinianum diu inter aulicos potentem militum gladiis Antoninus obiecit.
Atqui uterque potentiae suae renuntiare uoluerunt, quorum Seneca opes etiam
suas tradere Neroni seque in otium conferre conatus est; sed dum ruituros
moles ipsa trahit, neuter quod uoluit effecit. Quae est igitur ista
potentia quam pertimescunt habentes, quam nec cum habere uelis tutus sis et
cum deponere cupias uitare non possis? An praesidio sunt amici quos non
uirtus sed fortuna conciliat? Sed quem felicitas amicum fecit, infortunium
faciet inimicum. Quae uero pestis efficacior ad nocendum quam familiaris
inimicus?</p>

<h2 id="id00635" style="margin-top: 4em">  V.</h2>

<p id="id00636" style="margin-left: 2%; margin-right: 2%">  But can kingdoms and the familiarity of kings make a man mighty? Why
  not, when their felicity lasteth always? But both former and present
  times are full of examples that many kings have changed their happiness
  with misery. O excellent power, which is not sufficient to uphold
  itself! And if this strength of kingdoms be the author of blessedness,
  doth it not diminish happiness and bring misery, when it is in any way
  defective? But though some empires extend themselves far, there will
  still remain many nations out of their dominions. Now, where the power
  endeth which maketh them happy, there entereth the contrary which maketh
  them miserable, so that all kings must needs have less happiness than
  misery. That Tyrant, knowing by experience the dangers of his estate,
  signified the fears incident to a kingdom, by the hanging of a drawn
  sword over a man's head.[125] What power is this, then, which cannot
  expel nor avoid biting cares and pricking fears? They would willingly
  have lived securely, but could not, and yet they brag of their power.
  Thinkest thou him mighty whom thou seest desire that which he cannot do?
  Thinkest thou him mighty who dareth not go without his guard; who
  feareth others more than they fear him; who cannot seem mighty, except
  his servants please? For what should I speak of kings' followers, since
  I show that kingdoms themselves are so full of weakness? Whom the power
  of kings often standing, but many times falling, doth overthrow. Nero
  compelled Seneca, his familiar friend and master, to make choice of his
  own death.[126] Antoninus called Papinianus, who had been long a gallant
  courtier, to be cut in pieces with his soldiers' swords.[127] Yet they
  would both have renounced their power, yea Seneca endeavoured to deliver
  up his riches also to Nero, and to give himself to a contemplative life.
  But their very greatness drawing them to their destruction, neither of
  them could compass that which they desired. Wherefore what power is this
  that the possessors fear, which when thou wilt have, thou art not
  secure, and when thou wilt leave, thou canst not avoid? Are we the
  better for those friends which love us not for our virtue but for our
  prosperity? But whom prosperity maketh our friend, adversity will make
  our enemy. And what plague is able to hurt us more than a familiar
  enemy?</p>

<p id="id00637" style="margin-top: 2em">  [125] Cic. <i>Tusc. Disp.</i> v. 21. 62.</p>

<p id="id00638">  [126] Cf. Tac. <i>Ann.</i> xiv. 53, 54.</p>

<p id="id00639">  [127] Cf. Spartian. <i>Caracallus</i> 8.</p>

<h2 id="id00640" style="margin-top: 4em">V.</h2>

<p id="id00641">Qui se uolet esse potentem<br/>

Animos domet ille feroces<br/>

Nec uicta libidine colla<br/>

Foedis submittat habenis.<br/>

Etenim licet Indica longe                                                 5<br/>

Tellus tua iura tremescat<br/>

Et seruiat ultima Thyle,<br/>

Tamen atras pellere curas<br/>

Miserasque fugare querelas<br/>

Non posse potentia non est.                                              10<br/>
</p>

</body>
</html>
