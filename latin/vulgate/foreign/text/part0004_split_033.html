<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c33" id="c33"><span class="chapter-num">33</span></a> <span id="x33_1" class="vn">1</span> Hæ sunt mansiones filiorum Israël, qui egressi sunt de Ægypto per turmas suas in manu Moysi et Aaron,
<span id="x33_2" class="vn">2</span> quas descripsit Moyses juxta castrorum loca, quæ Domini jussione mutabant.
<span id="x33_3" class="vn">3</span> Profecti igitur de Ramesse mense primo, quintadecima die mensis primi, altera die Phase, filii Israël in manu excelsa, videntibus cunctis Ægyptiis,
<span id="x33_4" class="vn">4</span> et sepelientibus primogenitos, quos percusserat Dominus (nam et in diis eorum exercuerat ultionem),
<span id="x33_5" class="vn">5</span> castrametati sunt in Soccoth.
<span id="x33_6" class="vn">6</span> Et de Soccoth venerunt in Etham, quæ est in extremis finibus solitudinis.
<span id="x33_7" class="vn">7</span> Inde egressi venerunt contra Phihahiroth, quæ respicit Beelsephon, et castrametati sunt ante Magdalum.
<span id="x33_8" class="vn">8</span> Profectique de Phihahiroth, transierunt per medium mare in solitudinem : et ambulantes tribus diebus per desertum Etham, castrametati sunt in Mara.
<span id="x33_9" class="vn">9</span> Profectique de Mara, venerunt in Elim, ubi erant duodecim fontes aquarum, et palmæ septuaginta : ibique castrametati sunt.
<span id="x33_10" class="vn">10</span> Sed et inde egressi, fixerunt tentoria super mare Rubrum. Profectique de mari Rubro,
<span id="x33_11" class="vn">11</span> castrametati sunt in deserto Sin.
<span id="x33_12" class="vn">12</span> Unde egressi, venerunt in Daphca.
<span id="x33_13" class="vn">13</span> Profectique de Daphca, castrametati sunt in Alus.
<span id="x33_14" class="vn">14</span> Egressique de Alus, in Raphidim fixere tentoria, ubi populo defuit aqua ad bibendum.
<span id="x33_15" class="vn">15</span> Profectique de Raphidim, castrametati sunt in deserto Sinai.
<span id="x33_16" class="vn">16</span> Sed et de solitudine Sinai egressi, venerunt ad sepulchra concupiscentiæ.
<span id="x33_17" class="vn">17</span> Profectique de sepulchris concupiscentiæ, castrametati sunt in Haseroth.
<span id="x33_18" class="vn">18</span> Et de Haseroth venerunt in Rethma.
<span id="x33_19" class="vn">19</span> Profectique de Rethma, castrametati sunt in Remmomphares.
<span id="x33_20" class="vn">20</span> Unde egressi venerunt in Lebna.
<span id="x33_21" class="vn">21</span> De Lebna castrametati sunt in Ressa.
<span id="x33_22" class="vn">22</span> Egressique de Ressa, venerunt in Ceelatha.
<span id="x33_23" class="vn">23</span> Unde profecti, castrametati sunt in monte Sepher.
<span id="x33_24" class="vn">24</span> Egressi de monte Sepher, venerunt in Arada.
<span id="x33_25" class="vn">25</span> Inde proficiscentes, castrametati sunt in Maceloth.
<span id="x33_26" class="vn">26</span> Profectique de Maceloth, venerunt in Thahath.
<span id="x33_27" class="vn">27</span> De Thahath, castrametati sunt in Thare.
<span id="x33_28" class="vn">28</span> Unde egressi, fixere tentoria in Methca.
<span id="x33_29" class="vn">29</span> Et de Methca, castrametati sunt in Hesmona.
<span id="x33_30" class="vn">30</span> Profectique de Hesmona, venerunt in Moseroth.
<span id="x33_31" class="vn">31</span> Et de Moseroth, castrametati sunt in Benejaacan.
<span id="x33_32" class="vn">32</span> Profectique de Benejaacan, venerunt in montem Gadgad.
<span id="x33_33" class="vn">33</span> Unde profecti, castrametati sunt in Jetebatha.
<span id="x33_34" class="vn">34</span> Et de Jetebatha venerunt in Hebrona.
<span id="x33_35" class="vn">35</span> Egressique de Hebrona, castrametati sunt in Asiongaber.
<span id="x33_36" class="vn">36</span> Inde profecti, venerunt in desertum Sin, hæc est Cades.
<span id="x33_37" class="vn">37</span> Egressique de Cades, castrametati sunt in monte Hor, in extremis finibus terræ Edom.
<span id="x33_38" class="vn">38</span> Ascenditque Aaron sacerdos in montem Hor jubente Domino : et ibi mortuus est anno quadragesimo egressionis filiorum Israël ex Ægypto, mense quinto, prima die mensis,
<span id="x33_39" class="vn">39</span> cum esset annorum centum viginti trium.
<span id="x33_40" class="vn">40</span> Audivitque Chananæus rex Arad, qui habitabat ad meridiem, in terram Chanaan venisse filios Israël.
<span id="x33_41" class="vn">41</span> Et profecti de monte Hor, castrametati sunt in Salmona.
<span id="x33_42" class="vn">42</span> Unde egressi, venerunt in Phunon.
<span id="x33_43" class="vn">43</span> Profectique de Phunon, castrametati sunt in Oboth.
<span id="x33_44" class="vn">44</span> Et de Oboth venerunt in Ijeabarim, quæ est in finibus Moabitarum.
<span id="x33_45" class="vn">45</span> Profectique de Ijeabarim, fixere tentoria in Dibongad.
<span id="x33_46" class="vn">46</span> Unde egressi, castrametati sunt in Helmondeblathaim.
<span id="x33_47" class="vn">47</span> Egressique de Helmondeblathaim, venerunt ad montes Abarim contra Nabo.
<span id="x33_48" class="vn">48</span> Profectique de montibus Abarim, transierunt ad campestria Moab, supra Jordanem, contra Jericho.
<span id="x33_49" class="vn">49</span> Ibique castrametati sunt de Bethsimoth usque ad Abelsatim in planioribus locis Moabitarum.<br class="calibre6"/><br class="calibre6"/>
<span id="x33_50" class="vn">50</span> Ubi locutus est Dominus ad Moysen :
<span id="x33_51" class="vn">51</span> Præcipe filiis Israël, et dic ad eos : Quando transieritis Jordanem, intrantes terram Chanaan,
<span id="x33_52" class="vn">52</span> disperdite cunctos habitatores terræ illius : confringite titulos, et statuas comminuite, atque omnia excelsa vastate,
<span id="x33_53" class="vn">53</span> mundantes terram, et habitantes in ea. Ego enim dedi vobis illam in possessionem,
<span id="x33_54" class="vn">54</span> quam dividetis vobis sorte. Pluribus dabitis latiorem, et paucis angustiorem. Singulis ut sors ceciderit, ita tribuetur hæreditas. Per tribus et familias possessio dividetur.
<span id="x33_55" class="vn">55</span> Sin autem nolueritis interficere habitatores terræ : qui remanserint, erunt vobis quasi clavi in oculis, et lanceæ in lateribus, et adversabuntur vobis in terra habitationis vestræ :
<span id="x33_56" class="vn">56</span> et quidquid illis cogitaveram facere, vobis faciam.
</div><div class="calibre5" id="calibre_pb_33"></div></body></html>
