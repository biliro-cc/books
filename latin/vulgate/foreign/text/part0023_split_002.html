<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Dixi ego in corde meo : Vadam,<br class="calibre6"/> et affluam deliciis, et fruar bonis ;<br class="calibre6"/> et vidi quod hoc quoque esset vanitas.<br class="calibre6"/>
<span id="x2_2" class="vn">2</span> Risum reputavi errorem,<br class="calibre6"/> et gaudio dixi : Quid frustra deciperis ?<br class="calibre6"/>
<span id="x2_3" class="vn">3</span> Cogitavi in corde meo abstrahere a vino carnem meam,<br class="calibre6"/> ut animam meam transferrem ad sapientiam,<br class="calibre6"/> devitaremque stultitiam,<br class="calibre6"/> donec viderem quid esset utile filiis hominum,<br class="calibre6"/> quo facto opus est sub sole numero dierum vitæ suæ.<br class="calibre6"/>
<span id="x2_4" class="vn">4</span> Magnificavi opera mea,<br class="calibre6"/> ædificavi mihi domos,<br class="calibre6"/> et plantavi vineas ;<br class="calibre6"/>
<span id="x2_5" class="vn">5</span> feci hortos et pomaria,<br class="calibre6"/> et consevi ea cuncti generis arboribus ;<br class="calibre6"/>
<span id="x2_6" class="vn">6</span> et exstruxi mihi piscinas aquarum,<br class="calibre6"/> ut irrigarem silvam lignorum germinantium.<br class="calibre6"/>
<span id="x2_7" class="vn">7</span> Possedi servos et ancillas,<br class="calibre6"/> multamque familiam habui :<br class="calibre6"/> armenta quoque, et magnos ovium greges,<br class="calibre6"/> ultra omnes qui fuerunt ante me in Jerusalem ;<br class="calibre6"/>
<span id="x2_8" class="vn">8</span> coacervavi mihi argentum et aurum,<br class="calibre6"/> et substantias regum ac provinciarum ;<br class="calibre6"/> feci mihi cantores et cantatrices,<br class="calibre6"/> et delicias filiorum hominum,<br class="calibre6"/> scyphos, et urceos in ministerio ad vina fundenda ;<br class="calibre6"/>
<span id="x2_9" class="vn">9</span> et supergressus sum opibus<br class="calibre6"/> omnes qui ante me fuerunt in Jerusalem :<br class="calibre6"/> sapientia quoque perseveravit mecum.<br class="calibre6"/>
<span id="x2_10" class="vn">10</span> Et omnia quæ desideraverunt oculi mei<br class="calibre6"/> non negavi eis,<br class="calibre6"/> nec prohibui cor meum quin omni voluptate frueretur,<br class="calibre6"/> et oblectaret se in his quæ præparaveram ;<br class="calibre6"/> et hanc ratus sum partem meam si uterer labore meo.<br class="calibre6"/>
<span id="x2_11" class="vn">11</span> Cumque me convertissem ad universa opera quæ fecerant manus meæ,<br class="calibre6"/> et ad labores in quibus frustra sudaveram,<br class="calibre6"/> vidi in omnibus vanitatem et afflictionem animi,<br class="calibre6"/> et nihil permanere sub sole.</div><br class="calibre6"/><br class="calibre6"/>
<div class="poetry"><span id="x2_12" class="vn">12</span> Transivi ad contemplandam sapientiam,<br class="calibre6"/> erroresque, et stultitiam.<br class="calibre6"/> (Quid est, inquam, homo,<br class="calibre6"/> ut sequi possit regem, factorem suum ?)<br class="calibre6"/>
<span id="x2_13" class="vn">13</span> Et vidi quod tantum præcederet sapientia stultitiam,<br class="calibre6"/> quantum differt lux a tenebris.<br class="calibre6"/>
<span id="x2_14" class="vn">14</span> Sapientis oculi in capite ejus ;<br class="calibre6"/> stultus in tenebris ambulat :<br class="calibre6"/> et didici quod unus utriusque esset interitus.<br class="calibre6"/>
<span id="x2_15" class="vn">15</span> Et dixi in corde meo :<br class="calibre6"/> Si unus et stulti et meus occasus erit,<br class="calibre6"/> quid mihi prodest quod majorem sapientiæ dedi operam ?<br class="calibre6"/> Locutusque cum mente mea,<br class="calibre6"/> animadverti quod hoc quoque esset vanitas.<br class="calibre6"/>
<span id="x2_16" class="vn">16</span> Non enim erit memoria sapientis similiter ut stulti in perpetuum,<br class="calibre6"/> et futura tempora oblivione cuncta pariter operient :<br class="calibre6"/> moritur doctus similiter ut indoctus.<br class="calibre6"/>
<span id="x2_17" class="vn">17</span> Et idcirco tæduit me vitæ meæ,<br class="calibre6"/> videntem mala universa esse sub sole,<br class="calibre6"/> et cuncta vanitatem et afflictionem spiritus.</div><br class="calibre6"/><br class="calibre6"/>
<div class="poetry"><span id="x2_18" class="vn">18</span> Rursus detestatus sum omnem industriam meam,<br class="calibre6"/> qua sub sole studiosissime laboravi,<br class="calibre6"/> habiturus hæredem post me,<br class="calibre6"/>
<span id="x2_19" class="vn">19</span> quem ignoro utrum sapiens an stultus futurus sit,<br class="calibre6"/> et dominabitur in laboribus meis,<br class="calibre6"/> quibus desudavi et sollicitus fui :<br class="calibre6"/> et est quidquam tam vanum ?<br class="calibre6"/>
<span id="x2_20" class="vn">20</span> Unde cessavi,<br class="calibre6"/> renuntiavitque cor meum ultra laborare sub sole.<br class="calibre6"/>
<span id="x2_21" class="vn">21</span> Nam cum alius laboret in sapientia,<br class="calibre6"/> et doctrina, et sollicitudine,<br class="calibre6"/> homini otioso quæsita dimittit ;<br class="calibre6"/> et hoc ergo vanitas et magnum malum.<br class="calibre6"/>
<span id="x2_22" class="vn">22</span> Quid enim proderit homini de universo labore suo,<br class="calibre6"/> et afflictione spiritus,<br class="calibre6"/> qua sub sole cruciatus est ?<br class="calibre6"/>
<span id="x2_23" class="vn">23</span> Cuncti dies ejus doloribus et ærumnis pleni sunt,<br class="calibre6"/> nec per noctem mente requiescit.<br class="calibre6"/> Et hoc nonne vanitas est ?<br class="calibre6"/>
<span id="x2_24" class="vn">24</span> Nonne melius est comedere et bibere,<br class="calibre6"/> et ostendere animæ suæ bona de laboribus suis ?<br class="calibre6"/> et hoc de manu Dei est.<br class="calibre6"/>
<span id="x2_25" class="vn">25</span> Quis ita devorabit et deliciis affluet ut ego ?<br class="calibre6"/>
<span id="x2_26" class="vn">26</span> Homini bono in conspectu suo<br class="calibre6"/> dedit Deus sapientiam, et scientiam, et lætitiam ;<br class="calibre6"/> peccatori autem dedit afflictionem et curam superfluam,<br class="calibre6"/> ut addat, et congreget,<br class="calibre6"/> et tradat ei qui placuit Deo ;<br class="calibre6"/> sed et hoc vanitas est, et cassa sollicitudo mentis.</div>
</div><div class="calibre5" id="calibre_pb_2"></div></body></html>
