<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Filius sapiens lætificat patrem,<br class="calibre6"/> filius vero stultus mœstitia est matris suæ.<br class="calibre6"/>
<span id="x10_2" class="vn">2</span> Nil proderunt thesauri impietatis,<br class="calibre6"/> justitia vero liberabit a morte.<br class="calibre6"/>
<span id="x10_3" class="vn">3</span> Non affliget Dominus fame animam justi,<br class="calibre6"/> et insidias impiorum subvertet.<br class="calibre6"/>
<span id="x10_4" class="vn">4</span> Egestatem operata est manus remissa ;<br class="calibre6"/> manus autem fortium divitias parat.<br class="calibre6"/> Qui nititur mendaciis, hic pascit ventos ;<br class="calibre6"/> idem autem ipse sequitur aves volantes.<br class="calibre6"/>
<span id="x10_5" class="vn">5</span> Qui congregat in messe, filius sapiens est ;<br class="calibre6"/> qui autem stertit æstate, filius confusionis.<br class="calibre6"/>
<span id="x10_6" class="vn">6</span> Benedictio Domini super caput justi ;<br class="calibre6"/> os autem impiorum operit iniquitas.<br class="calibre6"/>
<span id="x10_7" class="vn">7</span> Memoria justi cum laudibus,<br class="calibre6"/> et nomen impiorum putrescet.<br class="calibre6"/>
<span id="x10_8" class="vn">8</span> Sapiens corde præcepta suscipit ;<br class="calibre6"/> stultus cæditur labiis.<br class="calibre6"/>
<span id="x10_9" class="vn">9</span> Qui ambulat simpliciter ambulat confidenter ;<br class="calibre6"/> qui autem depravat vias suas manifestus erit.<br class="calibre6"/>
<span id="x10_10" class="vn">10</span> Qui annuit oculo dabit dolorem ;<br class="calibre6"/> et stultus labiis verberabitur.</div><br class="calibre6"/><br class="calibre6"/>
<div class="poetry"><span id="x10_11" class="vn">11</span> Vena vitæ os justi,<br class="calibre6"/> et os impiorum operit iniquitatem.<br class="calibre6"/>
<span id="x10_12" class="vn">12</span> Odium suscitat rixas,<br class="calibre6"/> et universa delicta operit caritas.<br class="calibre6"/>
<span id="x10_13" class="vn">13</span> In labiis sapientis invenitur sapientia,<br class="calibre6"/> et virga in dorso ejus qui indiget corde.<br class="calibre6"/>
<span id="x10_14" class="vn">14</span> Sapientes abscondunt scientiam ;<br class="calibre6"/> os autem stulti confusioni proximum est.<br class="calibre6"/>
<span id="x10_15" class="vn">15</span> Substantia divitis, urbs fortitudinis ejus ;<br class="calibre6"/> pavor pauperum egestas eorum.<br class="calibre6"/>
<span id="x10_16" class="vn">16</span> Opus justi ad vitam,<br class="calibre6"/> fructus autem impii ad peccatum.<br class="calibre6"/>
<span id="x10_17" class="vn">17</span> Via vitæ custodienti disciplinam ;<br class="calibre6"/> qui autem increpationes relinquit, errat.<br class="calibre6"/>
<span id="x10_18" class="vn">18</span> Abscondunt odium labia mendacia ;<br class="calibre6"/> qui profert contumeliam, insipiens est.<br class="calibre6"/>
<span id="x10_19" class="vn">19</span> In multiloquio non deerit peccatum,<br class="calibre6"/> qui autem moderatur labia sua prudentissimus est.<br class="calibre6"/>
<span id="x10_20" class="vn">20</span> Argentum electum lingua justi ;<br class="calibre6"/> cor autem impiorum pro nihilo.<br class="calibre6"/>
<span id="x10_21" class="vn">21</span> Labia justi erudiunt plurimos ;<br class="calibre6"/> qui autem indocti sunt in cordis egestate morientur.</div><br class="calibre6"/><br class="calibre6"/>
<div class="poetry"><span id="x10_22" class="vn">22</span> Benedictio Domini divites facit,<br class="calibre6"/> nec sociabitur eis afflictio.<br class="calibre6"/>
<span id="x10_23" class="vn">23</span> Quasi per risum stultus operatur scelus,<br class="calibre6"/> sapientia autem est viro prudentia.<br class="calibre6"/>
<span id="x10_24" class="vn">24</span> Quod timet impius veniet super eum ;<br class="calibre6"/> desiderium suum justus dabitur.<br class="calibre6"/>
<span id="x10_25" class="vn">25</span> Quasi tempestas transiens non erit impius ;<br class="calibre6"/> justus autem quasi fundamentum sempiternum.<br class="calibre6"/>
<span id="x10_26" class="vn">26</span> Sicut acetum dentibus, et fumus oculis,<br class="calibre6"/> sic piger his qui miserunt eum.<br class="calibre6"/>
<span id="x10_27" class="vn">27</span> Timor Domini apponet dies,<br class="calibre6"/> et anni impiorum breviabuntur.<br class="calibre6"/>
<span id="x10_28" class="vn">28</span> Exspectatio justorum lætitia,<br class="calibre6"/> spes autem impiorum peribit.<br class="calibre6"/>
<span id="x10_29" class="vn">29</span> Fortitudo simplicis via Domini,<br class="calibre6"/> et pavor his qui operantur malum.<br class="calibre6"/>
<span id="x10_30" class="vn">30</span> Justus in æternum non commovebitur,<br class="calibre6"/> impii autem non habitabunt super terram.<br class="calibre6"/>
<span id="x10_31" class="vn">31</span> Os justi parturiet sapientiam ;<br class="calibre6"/> lingua pravorum peribit.<br class="calibre6"/>
<span id="x10_32" class="vn">32</span> Labia justi considerant placita,<br class="calibre6"/> et os impiorum perversa.</div>
</div><div class="calibre5" id="calibre_pb_10"></div></body></html>
