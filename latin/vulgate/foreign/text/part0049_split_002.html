<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Factum est autem in diebus illis, exiit edictum a Cæsare Augusto ut describeretur universus orbis.
<span id="x2_2" class="vn">2</span> Hæc descriptio prima facta est a præside Syriæ Cyrino :
<span id="x2_3" class="vn">3</span> et ibant omnes ut profiterentur singuli in suam civitatem.
<span id="x2_4" class="vn">4</span> Ascendit autem et Joseph a Galilæa de civitate Nazareth in Judæam, in civitatem David, quæ vocatur Bethlehem : eo quod esset de domo et familia David,
<span id="x2_5" class="vn">5</span> ut profiteretur cum Maria desponsata sibi uxore prægnante.
<span id="x2_6" class="vn">6</span> Factum est autem, cum essent ibi, impleti sunt dies ut pareret.
<span id="x2_7" class="vn">7</span> Et peperit filium suum primogenitum, et pannis eum involvit, et reclinavit eum in præsepio : quia non erat eis locus in diversorio.
<span id="x2_8" class="vn">8</span> Et pastores erant in regione eadem vigilantes, et custodientes vigilias noctis super gregem suum.
<span id="x2_9" class="vn">9</span> Et ecce angelus Domini stetit juxta illos, et claritas Dei circumfulsit illos, et timuerunt timore magno.
<span id="x2_10" class="vn">10</span> Et dixit illis angelus : Nolite timere : ecce enim evangelizo vobis gaudium magnum, quod erit omni populo :
<span id="x2_11" class="vn">11</span> quia natus est vobis hodie Salvator, qui est Christus Dominus, in civitate David.
<span id="x2_12" class="vn">12</span> Et hoc vobis signum : invenietis infantem pannis involutum, et positum in præsepio.
<span id="x2_13" class="vn">13</span> Et subito facta est cum angelo multitudo militiæ cælestis laudantium Deum, et dicentium :
<div class="poetry"><span id="x2_14" class="vn">14</span> Gloria in altissimis Deo,<br class="calibre6"/> et in terra pax hominibus bonæ voluntatis.</div>
<span id="x2_15" class="vn">15</span> Et factum est, ut discesserunt ab eis angeli in cælum : pastores loquebantur ad invicem : Transeamus usque Bethlehem, et videamus hoc verbum, quod factum est, quod Dominus ostendit nobis.
<span id="x2_16" class="vn">16</span> Et venerunt festinantes : et invenerunt Mariam, et Joseph, et infantem positum in præsepio.
<span id="x2_17" class="vn">17</span> Videntes autem cognoverunt de verbo, quod dictum erat illis de puero hoc.
<span id="x2_18" class="vn">18</span> Et omnes qui audierunt, mirati sunt : et de his quæ dicta erant a pastoribus ad ipsos.
<span id="x2_19" class="vn">19</span> Maria autem conservabat omnia verba hæc, conferens in corde suo.
<span id="x2_20" class="vn">20</span> Et reversi sunt pastores glorificantes et laudantes Deum in omnibus quæ audierant et viderant, sicut dictum est ad illos.<br class="calibre6"/><br class="calibre6"/>
<span id="x2_21" class="vn">21</span> Et postquam consummati sunt dies octo, ut circumcideretur puer, vocatum est nomen ejus Jesus, quod vocatum est ab angelo priusquam in utero conciperetur.
<span id="x2_22" class="vn">22</span> Et postquam impleti sunt dies purgationis ejus secundum legem Moysi, tulerunt illum in Jerusalem, ut sisterent eum Domino,
<span id="x2_23" class="vn">23</span> sicut scriptum est in lege Domini : Quia omne masculinum adaperiens vulvam, sanctum Domino vocabitur :
<span id="x2_24" class="vn">24</span> et ut darent hostiam secundum quod dictum est in lege Domini, par turturum, aut duos pullos columbarum.
<span id="x2_25" class="vn">25</span> Et ecce homo erat in Jerusalem, cui nomen Simeon, et homo iste justus, et timoratus, exspectans consolationem Israël : et Spiritus Sanctus erat in eo.
<span id="x2_26" class="vn">26</span> Et responsum acceperat a Spiritu Sancto, non visurum se mortem, nisi prius videret Christum Domini.
<span id="x2_27" class="vn">27</span> Et venit in spiritu in templum. Et cum inducerent puerum Jesum parentes ejus, ut facerent secundum consuetudinem legis pro eo,
<span id="x2_28" class="vn">28</span> et ipse accepit eum in ulnas suas : et benedixit Deum, et dixit :
<div class="poetry"><span id="x2_29" class="vn">29</span> Nunc dimittis servum tuum Domine,<br class="calibre6"/> secundum verbum tuum in pace :<br class="calibre6"/>
<span id="x2_30" class="vn">30</span> quia viderunt oculi mei salutare tuum,<br class="calibre6"/>
<span id="x2_31" class="vn">31</span> quod parasti ante faciem omnium populorum :<br class="calibre6"/>
<span id="x2_32" class="vn">32</span> lumen ad revelationem gentium,<br class="calibre6"/> et gloriam plebis tuæ Israël.</div>
<span id="x2_33" class="vn">33</span> Et erat pater ejus et mater mirantes super his quæ dicebantur de illo.
<span id="x2_34" class="vn">34</span> Et benedixit illis Simeon, et dixit ad Mariam matrem ejus : Ecce positus est hic in ruinam et in resurrectionem multorum in Israël, et in signum cui contradicetur :
<span id="x2_35" class="vn">35</span> et tuam ipsius animam pertransibit gladius ut revelentur ex multis cordibus cogitationes.
<span id="x2_36" class="vn">36</span> Et erat Anna prophetissa, filia Phanuel, de tribu Aser : hæc processerat in diebus multis, et vixerat cum viro suo annis septem a virginitate sua.
<span id="x2_37" class="vn">37</span> Et hæc vidua usque ad annos octoginta quatuor : quæ non discedebat de templo, jejuniis et obsecrationibus serviens nocte ac die.
<span id="x2_38" class="vn">38</span> Et hæc, ipsa hora superveniens, confitebatur Domino : et loquebatur de illo omnibus, qui exspectabant redemptionem Israël.
<span id="x2_39" class="vn">39</span> Et ut perfecerunt omnia secundum legem Domini, reversi sunt in Galilæam in civitatem suam Nazareth.<br class="calibre6"/><br class="calibre6"/>
<span id="x2_40" class="vn">40</span> Puer autem crescebat, et confortabatur plenus sapientia : et gratia Dei erat in illo.
<span id="x2_41" class="vn">41</span> Et ibant parentes ejus per omnes annos in Jerusalem, in die solemni Paschæ.
<span id="x2_42" class="vn">42</span> Et cum factus esset annorum duodecim, ascendentibus illis Jerosolymam secundum consuetudinem diei festi,
<span id="x2_43" class="vn">43</span> consummatisque diebus, cum redirent, remansit puer Jesus in Jerusalem, et non cognoverunt parentes ejus.
<span id="x2_44" class="vn">44</span> Existimantes autem illum esse in comitatu, venerunt iter diei, et requirebant eum inter cognatos et notos.
<span id="x2_45" class="vn">45</span> Et non invenientes, regressi sunt in Jerusalem, requirentes eum.
<span id="x2_46" class="vn">46</span> Et factum est, post triduum invenerunt illum in templo sedentem in medio doctorum, audientem illos, et interrogantem eos.
<span id="x2_47" class="vn">47</span> Stupebant autem omnes qui eum audiebant, super prudentia et responsis ejus.
<span id="x2_48" class="vn">48</span> Et videntes admirati sunt. Et dixit mater ejus ad illum : Fili, quid fecisti nobis sic ? ecce pater tuus et ego dolentes quærebamus te.
<span id="x2_49" class="vn">49</span> Et ait ad illos : Quid est quod me quærebatis ? nesciebatis quia in his quæ Patris mei sunt, oportet me esse ?
<span id="x2_50" class="vn">50</span> Et ipsi non intellexerunt verbum quod locutus est ad eos.
<span id="x2_51" class="vn">51</span> Et descendit cum eis, et venit Nazareth : et erat subditus illis. Et mater ejus conservabat omnia verba hæc in corde suo.
<span id="x2_52" class="vn">52</span> Et Jesus proficiebat sapientia, et ætate, et gratia apud Deum et homines.
</div><div class="calibre5" id="calibre_pb_2"></div></body></html>
