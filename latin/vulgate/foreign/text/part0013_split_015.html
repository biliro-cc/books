<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Fecit quoque sibi domos in civitate David : et ædificavit locum arcæ Dei, tetenditque ei tabernaculum.
<span id="x15_2" class="vn">2</span> Tunc dixit David : Illicitum est ut a quocumque portetur arca Dei nisi a Levitis, quos elegit Dominus ad portandum eam, et ad ministrandum sibi usque in æternum.
<span id="x15_3" class="vn">3</span> Congregavitque universum Israël in Jerusalem, ut afferretur arca Dei in locum suum, quem præparaverat ei :
<span id="x15_4" class="vn">4</span> necnon et filios Aaron, et Levitas.
<span id="x15_5" class="vn">5</span> De filiis Caath, Uriel princeps fuit, et fratres ejus centum viginti.
<span id="x15_6" class="vn">6</span> De filiis Merari, Asaia princeps : et fratres ejus ducenti viginti.
<span id="x15_7" class="vn">7</span> De filiis Gersom, Joël princeps : et fratres ejus centum triginta.
<span id="x15_8" class="vn">8</span> De filiis Elisaphan, Semeias princeps : et fratres ejus ducenti.
<span id="x15_9" class="vn">9</span> De filiis Hebron, Eliel princeps : et fratres ejus octoginta.
<span id="x15_10" class="vn">10</span> De filiis Oziel, Aminadab princeps : et fratres ejus centum duodecim.
<span id="x15_11" class="vn">11</span> Vocavitque David Sadoc et Abiathar sacerdotes, et Levitas, Uriel, Asaiam, Joël, Semeiam, Eliel, et Aminadab :
<span id="x15_12" class="vn">12</span> et dixit ad eos : Vos, qui estis principes familiarum Leviticarum, sanctificamini cum fratribus vestris, et afferte arcam Domini Dei Israël ad locum qui ei præparatus est :
<span id="x15_13" class="vn">13</span> ne ut a principio, quia non eratis præsentes, percussit nos Dominus ; sic et nunc fiat, illicitum quid nobis agentibus.
<span id="x15_14" class="vn">14</span> Sanctificati sunt ergo sacerdotes et Levitæ ut portarent arcam Domini Dei Israël.
<span id="x15_15" class="vn">15</span> Et tulerunt filii Levi arcam Dei, sicut præceperat Moyses juxta verbum Domini, humeris suis in vectibus.
<span id="x15_16" class="vn">16</span> Dixitque David principibus Levitarum, ut constituerent de fratribus suis cantores in organis musicorum, nablis videlicet, et lyris, et cymbalis, ut resonaret in excelsis sonitus lætitiæ.
<span id="x15_17" class="vn">17</span> Constitueruntque Levitas : Heman filium Joël, et de fratribus ejus Asaph filium Barachiæ : de filiis vero Merari, fratribus eorum : Ethan filium Casaiæ.
<span id="x15_18" class="vn">18</span> Et cum eis fratres eorum : in secundo ordine, Zachariam, et Ben, et Jaziel, et Semiramoth, et Jahiel, et Ani, Eliab, et Banaiam, et Maasiam, et Mathathiam, et Eliphalu, et Maceniam, et Obededom, et Jehiel, janitores.
<span id="x15_19" class="vn">19</span> Porro cantores, Heman, Asaph, et Ethan, in cymbalis æneis concrepantes.
<span id="x15_20" class="vn">20</span> Zacharias autem, et Oziel, et Semiramoth, et Jahiel, et Ani, et Eliab, et Maasias, et Banaias in nablis arcana cantabant.
<span id="x15_21" class="vn">21</span> Porro Mathathias, et Eliphalu, et Macenias, et Obededom, et Jehiel, et Ozaziu, in citharis pro octava canebant epinicion.
<span id="x15_22" class="vn">22</span> Chonenias autem princeps Levitarum, prophetiæ præerat, ad præcinendam melodiam : erat quippe valde sapiens.
<span id="x15_23" class="vn">23</span> Et Barachias, et Elcana, janitores arcæ.
<span id="x15_24" class="vn">24</span> Porro Sebenias, et Josaphat, et Nathanaël, et Amasai, et Zacharias, et Banaias, et Eliezer sacerdotes, clangebant tubis coram arca Dei : et Obededom et Jehias erant janitores arcæ.<br class="calibre6"/><br class="calibre6"/>
<span id="x15_25" class="vn">25</span> Igitur David, et omnes majores natu Israël, et tribuni, ierunt ad deportandam arcam fœderis Domini de domo Obededom cum lætitia.
<span id="x15_26" class="vn">26</span> Cumque adjuvisset Deus Levitas qui portabant arcam fœderis Domini, immolabantur septem tauri, et septem arietes.
<span id="x15_27" class="vn">27</span> Porro David erat indutus stola byssina, et universi Levitæ qui portabant arcam, cantoresque, et Chonenias princeps prophetiæ inter cantores : David autem etiam indutus erat ephod lineo.
<span id="x15_28" class="vn">28</span> Universusque Israël deducebant arcam fœderis Domini in jubilo, et sonitu buccinæ, et tubis, et cymbalis, et nablis, et citharis concrepantes.
<span id="x15_29" class="vn">29</span> Cumque pervenisset arca fœderis Domini usque ad civitatem David, Michol filia Saul prospiciens per fenestram vidit regem David saltantem atque ludentem, et despexit eum in corde suo.
</div><div class="calibre5" id="calibre_pb_15"></div></body></html>
