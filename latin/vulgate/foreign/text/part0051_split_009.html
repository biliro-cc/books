<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Saulus autem adhuc spirans minarum et cædis in discipulos Domini, accessit ad principem sacerdotum,
<span id="x9_2" class="vn">2</span> et petiit ab eo epistolas in Damascum ad synagogas : ut si quos invenisset hujus viæ viros ac mulieres, vinctos perduceret in Jerusalem.<br class="calibre6"/><br class="calibre6"/>
<span id="x9_3" class="vn">3</span> Et cum iter faceret, contigit ut appropinquaret Damasco : et subito circumfulsit eum lux de cælo.
<span id="x9_4" class="vn">4</span> Et cadens in terram audivit vocem dicentem sibi : Saule, Saule, quid me persequeris ?
<span id="x9_5" class="vn">5</span> Qui dixit : Quis es, domine ? Et ille : Ego sum Jesus, quem tu persequeris : durum est tibi contra stimulum calcitrare.
<span id="x9_6" class="vn">6</span> Et tremens ac stupens dixit : Domine, quid me vis facere ?
<span id="x9_7" class="vn">7</span> Et Dominus ad eum : Surge, et ingredere civitatem, et ibi dicetur tibi quid te oporteat facere. Viri autem illi qui comitabantur cum eo, stabant stupefacti, audientes quidem vocem, neminem autem videntes.
<span id="x9_8" class="vn">8</span> Surrexit autem Saulus de terra, apertisque oculis nihil videbat. Ad manus autem illum trahentes, introduxerunt Damascum.
<span id="x9_9" class="vn">9</span> Et erat ibi tribus diebus non videns, et non manducavit, neque bibit.<br class="calibre6"/><br class="calibre6"/>
<span id="x9_10" class="vn">10</span> Erat autem quidam discipulus Damasci, nomine Ananias : et dixit ad illum in visu Dominus : Anania. At ille ait : Ecce ego, Domine.
<span id="x9_11" class="vn">11</span> Et Dominus ad eum : Surge, et vade in vicum qui vocatur Rectus : et quære in domo Judæ Saulum nomine Tarsensem : ecce enim orat.
<span id="x9_12" class="vn">12</span> (Et vidit virum Ananiam nomine, introëuntem, et imponentem sibi manus ut visum recipiat.)
<span id="x9_13" class="vn">13</span> Respondit autem Ananias : Domine, audivi a multis de viro hoc, quanta mala fecerit sanctis tuis in Jerusalem :
<span id="x9_14" class="vn">14</span> et hic habet potestatem a principibus sacerdotum alligandi omnes qui invocant nomen tuum.
<span id="x9_15" class="vn">15</span> Dixit autem ad eum Dominus : Vade, quoniam vas electionis est mihi iste, ut portet nomen meum coram gentibus, et regibus, et filiis Israël.
<span id="x9_16" class="vn">16</span> Ego enim ostendam illi quanta oporteat eum pro nomine meo pati.<br class="calibre6"/><br class="calibre6"/>
<span id="x9_17" class="vn">17</span> Et abiit Ananias, et introivit in domum : et imponens ei manus, dixit : Saule frater, Dominus misit me Jesus, qui apparuit tibi in via qua veniebas, ut videas, et implearis Spiritu Sancto.
<span id="x9_18" class="vn">18</span> Et confestim ceciderunt ab oculis ejus tamquam squamæ, et visum recepit : et surgens baptizatus est.
<span id="x9_19" class="vn">19</span> Et cum accepisset cibum, confortatus est.<br class="calibre6"/><br class="calibre6"/> Fuit autem cum discipulis qui erant Damasci per dies aliquot.
<span id="x9_20" class="vn">20</span> Et continuo in synagogis prædicabat Jesum, quoniam hic est Filius Dei.
<span id="x9_21" class="vn">21</span> Stupebant autem omnes qui audiebant, et dicebant : Nonne hic est qui expugnabat in Jerusalem eos qui invocabant nomen istud : et huc ad hoc venit, ut vinctos illos duceret ad principes sacerdotum ?
<span id="x9_22" class="vn">22</span> Saulus autem multo magis convalescebat, et confundebat Judæos qui habitabant Damasci, affirmans quoniam hic est Christus.
<span id="x9_23" class="vn">23</span> Cum autem implerentur dies multi, consilium fecerunt in unum Judæi ut eum interficerent.
<span id="x9_24" class="vn">24</span> Notæ autem factæ sunt Saulo insidiæ eorum. Custodiebant autem et portas die ac nocte, ut eum interficerent.
<span id="x9_25" class="vn">25</span> Accipientes autem eum discipuli nocte, per murum dimiserunt eum, submittentes in sporta.<br class="calibre6"/><br class="calibre6"/>
<span id="x9_26" class="vn">26</span> Cum autem venisset in Jerusalem, tentabat se jungere discipulis, et omnes timebant eum, non credentes quod esset discipulus.
<span id="x9_27" class="vn">27</span> Barnabas autem apprehensum illum duxit ad Apostolos : et narravit illis quomodo in via vidisset Dominum, et quia locutus est ei, et quomodo in Damasco fiducialiter egerit in nomine Jesu.
<span id="x9_28" class="vn">28</span> Et erat cum illis intrans et exiens in Jerusalem, et fiducialiter agens in nomine Domini.
<span id="x9_29" class="vn">29</span> Loquebatur quoque gentibus, et disputabat cum Græcis : illi autem quærebant occidere eum.<br class="calibre6"/><br class="calibre6"/>
<span id="x9_30" class="vn">30</span> Quod cum cognovissent fratres, deduxerunt eum Cæsaream, et dimiserunt Tarsum.
<span id="x9_31" class="vn">31</span> Ecclesia quidem per totam Judæam, et Galilæam, et Samariam habebat pacem, et ædificabatur ambulans in timore Domini, et consolatione Sancti Spiritus replebatur.<br class="calibre6"/><br class="calibre6"/>
<span id="x9_32" class="vn">32</span> Factum est autem, ut Petrus dum pertransiret universos, deveniret ad sanctos qui habitabant Lyddæ.
<span id="x9_33" class="vn">33</span> Invenit autem ibi hominem quemdam, nomine Æneam, ab annis octo jacentem in grabato, qui erat paralyticus.
<span id="x9_34" class="vn">34</span> Et ait illi Petrus : Ænea, sanat te Dominus Jesus Christus : surge, et sterne tibi. Et continuo surrexit.
<span id="x9_35" class="vn">35</span> Et viderunt eum omnes qui habitabant Lyddæ et Saronæ : qui conversi sunt ad Dominum.<br class="calibre6"/><br class="calibre6"/>
<span id="x9_36" class="vn">36</span> In Joppe autem fuit quædam discipula, nomine Tabitha, quæ interpretata dicitur Dorcas. Hæc erat plena operibus bonis et eleemosynis quas faciebat.
<span id="x9_37" class="vn">37</span> Factum est autem in diebus illis ut infirmata moreretur. Quam cum lavissent, posuerunt eam in cœnaculo.
<span id="x9_38" class="vn">38</span> Cum autem prope esset Lydda ad Joppen, discipuli, audientes quia Petrus esset in ea, miserunt duos viros ad eum, rogantes : Ne pigriteris venire ad nos.
<span id="x9_39" class="vn">39</span> Exsurgens autem Petrus, venit cum illis. Et cum advenisset, duxerunt illum in cœnaculum : et circumsteterunt illum omnes viduæ flentes, et ostendentes ei tunicas et vestes quas faciebat illis Dorcas.
<span id="x9_40" class="vn">40</span> Ejectis autem omnibus foras, Petrus ponens genua oravit : et conversus ad corpus, dixit : Tabitha, surge. At illa aperuit oculos suos : et viso Petro, resedit.
<span id="x9_41" class="vn">41</span> Dans autem illi manum, erexit eam. Et cum vocasset sanctos et viduas, assignavit eam vivam.
<span id="x9_42" class="vn">42</span> Notum autem factum est per universam Joppen : et crediderunt multi in Domino.
<span id="x9_43" class="vn">43</span> Factum est autem ut dies multos moraretur in Joppe, apud Simonem quemdam coriarium.
</div><div class="calibre5" id="calibre_pb_9"></div></body></html>
