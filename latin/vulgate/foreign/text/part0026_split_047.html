<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c47" id="c47"><span class="chapter-num">47</span></a><div class="poetry"> <span id="x47_1" class="vn">1</span> Post hæc surrexit Nathan,<br class="calibre6"/> propheta in diebus David.<br class="calibre6"/>
<span id="x47_2" class="vn">2</span> Et quasi adeps separatus a carne,<br class="calibre6"/> sic David a filiis Israël.<br class="calibre6"/>
<span id="x47_3" class="vn">3</span> Cum leonibus lusit quasi cum agnis,<br class="calibre6"/> et in ursis similiter fecit sicut in agnis ovium, in juventute sua.<br class="calibre6"/>
<span id="x47_4" class="vn">4</span> Numquid non occidit gigantem,<br class="calibre6"/> et abstulit opprobrium de gente ?<br class="calibre6"/>
<span id="x47_5" class="vn">5</span> In tollendo manum,<br class="calibre6"/> saxo fundæ dejecit exsultationem Goliæ :<br class="calibre6"/>
<span id="x47_6" class="vn">6</span> nam invocavit Dominum omnipotentem,<br class="calibre6"/> et dedit in dextera ejus tollere hominem fortem in bello,<br class="calibre6"/> et exaltare cornu gentis suæ.<br class="calibre6"/>
<span id="x47_7" class="vn">7</span> Sic in decem millibus glorificavit eum :<br class="calibre6"/> et laudavit eum in benedictionibus Domini,<br class="calibre6"/> in offerendo illi coronam gloriæ :<br class="calibre6"/>
<span id="x47_8" class="vn">8</span> contrivit enim inimicos undique,<br class="calibre6"/> et extirpavit Philisthiim contrarios usque in hodiernum diem :<br class="calibre6"/> contrivit cornu ipsorum usque in æternum.<br class="calibre6"/>
<span id="x47_9" class="vn">9</span> In omni opere dedit confessionem Sancto,<br class="calibre6"/> et Excelso in verbo gloriæ.<br class="calibre6"/>
<span id="x47_10" class="vn">10</span> De omni corde suo laudavit Dominum :<br class="calibre6"/> et dilexit Deum, qui fecit illum,<br class="calibre6"/> et dedit illi contra inimicos potentiam :<br class="calibre6"/>
<span id="x47_11" class="vn">11</span> et stare fecit cantores contra altare,<br class="calibre6"/> et in sono eorum dulces fecit modos.<br class="calibre6"/>
<span id="x47_12" class="vn">12</span> Et dedit in celebrationibus decus,<br class="calibre6"/> et ornavit tempora usque ad consummationem vitæ,<br class="calibre6"/> ut laudarent nomen sanctum Domini,<br class="calibre6"/> et amplificarent mane Dei sanctitatem.<br class="calibre6"/>
<span id="x47_13" class="vn">13</span> Dominus purgavit peccata ipsius,<br class="calibre6"/> et exaltavit in æternum cornu ejus :<br class="calibre6"/> et dedit illi testamentum regni,<br class="calibre6"/> et sedem gloriæ in Israël.</div><br class="calibre6"/><br class="calibre6"/>
<div class="poetry"><span id="x47_14" class="vn">14</span> Post ipsum surrexit filius sensatus,<br class="calibre6"/> et propter illum dejecit omnem potentiam inimicorum.<br class="calibre6"/>
<span id="x47_15" class="vn">15</span> Salomon imperavit in diebus pacis,<br class="calibre6"/> cui subjecit Deus omnes hostes,<br class="calibre6"/> ut conderet domum in nomine suo,<br class="calibre6"/> et pararet sanctitatem in sempiternum.<br class="calibre6"/> Quemadmodum eruditus es in juventute tua,<br class="calibre6"/>
<span id="x47_16" class="vn">16</span> et impletus es, quasi flumen, sapientia,<br class="calibre6"/> et terram retexit anima tua.<br class="calibre6"/>
<span id="x47_17" class="vn">17</span> Et replesti in comparationibus ænigmata :<br class="calibre6"/> ad insulas longe divulgatum est nomen tuum,<br class="calibre6"/> et dilectus es in pace tua.<br class="calibre6"/>
<span id="x47_18" class="vn">18</span> In cantilenis, et proverbiis,<br class="calibre6"/> et comparationibus, et interpretationibus, miratæ sunt terræ :<br class="calibre6"/>
<span id="x47_19" class="vn">19</span> et in nomine Domini Dei,<br class="calibre6"/> cui est cognomen Deus Israël.<br class="calibre6"/>
<span id="x47_20" class="vn">20</span> Collegisti quasi auricalcum aurum,<br class="calibre6"/> et ut plumbum complesti argentum :<br class="calibre6"/>
<span id="x47_21" class="vn">21</span> et inclinasti femora tua mulieribus :<br class="calibre6"/> potestatem habuisti in corpore tuo.<br class="calibre6"/>
<span id="x47_22" class="vn">22</span> Dedisti maculam in gloria tua,<br class="calibre6"/> et profanasti semen tuum,<br class="calibre6"/> inducere iracundiam ad liberos tuos,<br class="calibre6"/> et incitari stultitiam tuam :<br class="calibre6"/>
<span id="x47_23" class="vn">23</span> ut faceres imperium bipartitum,<br class="calibre6"/> et ex Ephraim imperare imperium durum.<br class="calibre6"/>
<span id="x47_24" class="vn">24</span> Deus autem non derelinquet misericordiam suam :<br class="calibre6"/> et non corrumpet, nec delebit opera sua,<br class="calibre6"/> neque perdet a stirpe nepotes electi sui,<br class="calibre6"/> et semen ejus qui diligit Dominum non corrumpet.<br class="calibre6"/>
<span id="x47_25" class="vn">25</span> Dedit autem reliquum Jacob,<br class="calibre6"/> et David de ipsa stirpe.<br class="calibre6"/>
<span id="x47_26" class="vn">26</span> Et finem habuit Salomon cum patribus suis.</div><br class="calibre6"/><br class="calibre6"/>
<div class="poetry"><span id="x47_27" class="vn">27</span> Et dereliquit post se de semine suo, gentis stultitiam,<br class="calibre6"/>
<span id="x47_28" class="vn">28</span> et imminutum a prudentia, Roboam,<br class="calibre6"/> qui avertit gentem consilio suo :<br class="calibre6"/>
<span id="x47_29" class="vn">29</span> et Jeroboam filium Nabat, qui peccare fecit Israël,<br class="calibre6"/> et dedit viam peccandi Ephraim :<br class="calibre6"/> et plurima redundaverunt peccata ipsorum.<br class="calibre6"/>
<span id="x47_30" class="vn">30</span> Valde averterunt illos a terra sua.<br class="calibre6"/>
<span id="x47_31" class="vn">31</span> Et quæsivit omnes nequitias,<br class="calibre6"/> usque dum perveniret ad illos defensio,<br class="calibre6"/> et ab omnibus peccatis liberavit eos.</div>
</div><div class="calibre5" id="calibre_pb_47"></div></body></html>
