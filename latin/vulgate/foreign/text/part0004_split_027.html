<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Accesserunt autem filiæ Salphaad, filii Hepher, filii Galaad, filii Machir, filii Manasse, qui fuit filius Joseph : quarum sunt nomina, Maala, et Noa, et Hegla, et Melcha, et Thersa.
<span id="x27_2" class="vn">2</span> Steteruntque coram Moyse et Eleazaro sacerdote et cunctis principibus populi ad ostium tabernaculi fœderis, atque dixerunt :
<span id="x27_3" class="vn">3</span> Pater noster mortuus est in deserto, nec fuit in seditione, quæ concitata est contra Dominum sub Core, sed in peccato suo mortuus est : hic non habuit mares filios. Cur tollitur nomen illius de familia sua, quia non habuit filium ? date nobis possessionem inter cognatos patris nostri.
<span id="x27_4" class="vn">4</span> Retulitque Moyses causam earum ad judicium Domini.
<span id="x27_5" class="vn">5</span> Qui dixit ad eum :
<span id="x27_6" class="vn">6</span> Justam rem postulant filiæ Salphaad : da eis possessionem inter cognatos patris sui, et ei in hæreditatem succedant.
<span id="x27_7" class="vn">7</span> Ad filios autem Israël loqueris hæc :
<span id="x27_8" class="vn">8</span> Homo cum mortuus fuerit absque filio, ad filiam ejus transibit hæreditas.
<span id="x27_9" class="vn">9</span> Si filiam non habuerit, habebit successores fratres suos.
<span id="x27_10" class="vn">10</span> Quod si et fratres non fuerint, dabitis hæreditatem fratribus patris ejus.
<span id="x27_11" class="vn">11</span> Sin autem nec patruos habuerit, dabitur hæreditas his qui ei proximi sunt. Eritque hoc filiis Israël sanctum lege perpetua, sicut præcepit Dominus Moysi.<br class="calibre6"/><br class="calibre6"/>
<span id="x27_12" class="vn">12</span> Dixit quoque Dominus ad Moysen : Ascende in montem istum Abarim, et contemplare inde terram, quam daturus sum filiis Israël.
<span id="x27_13" class="vn">13</span> Cumque videris eam, ibis et tu ad populum tuum, sicut ivit frater tuus Aaron :
<span id="x27_14" class="vn">14</span> quia offendistis me in deserto Sin in contradictione multitudinis, nec sanctificare me voluistis coram ea super aquas. Hæ sunt aquæ contradictionis in Cades deserti Sin.
<span id="x27_15" class="vn">15</span> Cui respondit Moyses :
<span id="x27_16" class="vn">16</span> Provideat Dominus Deus spirituum omnis carnis hominem, qui sit super multitudinem hanc :
<span id="x27_17" class="vn">17</span> et possit exire et intrare ante eos, et educere eos vel introducere : ne sit populus Domini sicut oves absque pastore.
<span id="x27_18" class="vn">18</span> Dixitque Dominus ad eum : Tolle Josue filium Nun, virum in quo est spiritus, et pone manum tuam super eum.
<span id="x27_19" class="vn">19</span> Qui stabit coram Eleazaro sacerdote et omni multitudine :
<span id="x27_20" class="vn">20</span> et dabis ei præcepta cunctis videntibus, et partem gloriæ tuæ, ut audiat eum omnis synagoga filiorum Israël.
<span id="x27_21" class="vn">21</span> Pro hoc, si quid agendum erit, Eleazar sacerdos consulet Dominum. Ad verbum ejus egredietur et ingredietur ipse, et omnes filii Israël cum eo, et cetera multitudo.
<span id="x27_22" class="vn">22</span> Fecit Moyses ut præceperat Dominus : cumque tulisset Josue, statuit eum coram Eleazaro sacerdote et omni frequentia populi.
<span id="x27_23" class="vn">23</span> Et impositis capiti ejus manibus, cuncta replicavit quæ mandaverat Dominus.
</div><div class="calibre5" id="calibre_pb_27"></div></body></html>
