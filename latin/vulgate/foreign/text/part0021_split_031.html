<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a> <span id="x31_1" class="vn">1</span> Ipsi David intellectus. <div class="poetry">Beati quorum remissæ sunt iniquitates,<br class="calibre6"/> et quorum tecta sunt peccata.<br class="calibre6"/>
<span id="x31_2" class="vn">2</span> Beatus vir cui non imputavit Dominus peccatum,<br class="calibre6"/> nec est in spiritu ejus dolus.<br class="calibre6"/>
<span id="x31_3" class="vn">3</span> Quoniam tacui, inveteraverunt ossa mea,<br class="calibre6"/> dum clamarem tota die.<br class="calibre6"/>
<span id="x31_4" class="vn">4</span> Quoniam die ac nocte gravata est super me manus tua,<br class="calibre6"/> conversus sum in ærumna mea, dum configitur spina.<br class="calibre6"/>
<span id="x31_5" class="vn">5</span> Delictum meum cognitum tibi feci,<br class="calibre6"/> et injustitiam meam non abscondi.<br class="calibre6"/> Dixi : Confitebor adversum me injustitiam meam Domino ;<br class="calibre6"/> et tu remisisti impietatem peccati mei.<br class="calibre6"/>
<span id="x31_6" class="vn">6</span> Pro hac orabit ad te omnis sanctus<br class="calibre6"/> in tempore opportuno.<br class="calibre6"/> Verumtamen in diluvio aquarum multarum,<br class="calibre6"/> ad eum non approximabunt.<br class="calibre6"/>
<span id="x31_7" class="vn">7</span> Tu es refugium meum a tribulatione quæ circumdedit me ;<br class="calibre6"/> exsultatio mea, erue me a circumdantibus me.<br class="calibre6"/>
<span id="x31_8" class="vn">8</span> Intellectum tibi dabo, et instruam te in via hac qua gradieris ;<br class="calibre6"/> firmabo super te oculos meos.<br class="calibre6"/>
<span id="x31_9" class="vn">9</span> Nolite fieri sicut equus et mulus,<br class="calibre6"/> quibus non est intellectus.<br class="calibre6"/> In camo et freno maxillas eorum constringe,<br class="calibre6"/> qui non approximant ad te.<br class="calibre6"/>
<span id="x31_10" class="vn">10</span> Multa flagella peccatoris ;<br class="calibre6"/> sperantem autem in Domino misericordia circumdabit.<br class="calibre6"/>
<span id="x31_11" class="vn">11</span> Lætamini in Domino, et exsultate, justi ;<br class="calibre6"/> et gloriamini, omnes recti corde.</div>
</div><div class="calibre5" id="calibre_pb_31"></div></body></html>
