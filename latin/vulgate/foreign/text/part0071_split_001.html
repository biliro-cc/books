<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannis III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Senior Gajo carissimo, quem ego diligo in veritate.
<span id="x1_2" class="vn">2</span> Carissime, de omnibus orationem facio prospere te ingredi, et valere sicut prospere agit anima tua.<br class="calibre6"/><br class="calibre6"/>
<span id="x1_3" class="vn">3</span> Gavisus sum valde venientibus fratribus, et testimonium perhibentibus veritati tuæ, sicut tu in veritate ambulas.
<span id="x1_4" class="vn">4</span> Majorem horum non habeo gratiam, quam ut audiam filios meos in veritate ambulare.
<span id="x1_5" class="vn">5</span> Carissime, fideliter facis quidquid operaris in fratres, et hoc in peregrinos,
<span id="x1_6" class="vn">6</span> qui testimonium reddiderunt caritati tuæ in conspectu ecclesiæ : quos, benefaciens, deduces digne Deo.
<span id="x1_7" class="vn">7</span> Pro nomine enim ejus profecti sunt, nihil accipientes a gentibus.
<span id="x1_8" class="vn">8</span> Nos ergo debemus suscipere hujusmodi, ut cooperatores simus veritatis.<br class="calibre6"/><br class="calibre6"/>
<span id="x1_9" class="vn">9</span> Scripsissem forsitan ecclesiæ : sed is qui amat primatum gerere in eis, Diotrephes, non recipit nos :
<span id="x1_10" class="vn">10</span> propter hoc si venero, commonebo ejus opera, quæ facit, verbis malignis garriens in nos : et quasi non ei ista sufficiant, neque ipse suscipit fratres : et eos qui suscipiunt, prohibet, et de ecclesia ejicit.
<span id="x1_11" class="vn">11</span> Carissime, noli imitari malum, sed quod bonum est. Qui benefacit, ex Deo est : qui malefacit, non vidit Deum.<br class="calibre6"/><br class="calibre6"/>
<span id="x1_12" class="vn">12</span> Demetrio testimonium redditur ab omnibus, et ab ipsa veritate, sed et nos testimonium perhibemus : et nosti quoniam testimonium nostrum verum est.<br class="calibre6"/><br class="calibre6"/>
<span id="x1_13" class="vn">13</span> Multa habui tibi scribere : sed nolui per atramentum et calamum scribere tibi.
<span id="x1_14" class="vn">14</span> Spero autem protinus te videre, et os ad os loquemur. Pax tibi. Salutant te amici. Saluta amicos nominatim.</div>
</body></html>
