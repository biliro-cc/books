<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Nahum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Onus Ninive. Liber visionis Nahum Elcesæi.<br class="calibre6"/><br class="calibre6"/>
<div class="poetry"><span id="x1_2" class="vn">2</span> Deus æmulator, et ulciscens Dominus :<br class="calibre6"/> ulciscens Dominus, et habens furorem :<br class="calibre6"/> ulciscens Dominus in hostes suos,<br class="calibre6"/> et irascens ipse inimicis suis.<br class="calibre6"/>
<span id="x1_3" class="vn">3</span> Dominus patiens, et magnus fortitudine,<br class="calibre6"/> et mundans non faciet innocentem.<br class="calibre6"/> Dominus in tempestate et turbine viæ ejus,<br class="calibre6"/> et nebulæ pulvis pedum ejus.<br class="calibre6"/>
<span id="x1_4" class="vn">4</span> Increpans mare, et exsiccans illud,<br class="calibre6"/> et omnia flumina ad desertum deducens.<br class="calibre6"/> Infirmatus est Basan et Carmelus,<br class="calibre6"/> et flos Libani elanguit.<br class="calibre6"/>
<span id="x1_5" class="vn">5</span> Montes commoti sunt ab eo,<br class="calibre6"/> et colles desolati sunt :<br class="calibre6"/> et contremuit terra a facie ejus,<br class="calibre6"/> et orbis, et omnes habitantes in eo.<br class="calibre6"/>
<span id="x1_6" class="vn">6</span> Ante faciem indignationis ejus quis stabit ?<br class="calibre6"/> et quis resistet in ira furoris ejus ?<br class="calibre6"/> Indignatio ejus effusa est ut ignis,<br class="calibre6"/> et petræ dissolutæ sunt ab eo.<br class="calibre6"/>
<span id="x1_7" class="vn">7</span> Bonus Dominus,<br class="calibre6"/> et confortans in die tribulationis,<br class="calibre6"/> et sciens sperantes in se.<br class="calibre6"/>
<span id="x1_8" class="vn">8</span> Et in diluvio prætereunte consummationem faciet loci ejus,<br class="calibre6"/> et inimicos ejus persequentur tenebræ.<br class="calibre6"/>
<span id="x1_9" class="vn">9</span> Quid cogitatis contra Dominum ?<br class="calibre6"/> Consummationem ipse faciet :<br class="calibre6"/> non consurget duplex tribulatio,<br class="calibre6"/>
<span id="x1_10" class="vn">10</span> quia sicut spinæ se invicem complectuntur,<br class="calibre6"/> sic convivium eorum pariter potantium ;<br class="calibre6"/> consumentur quasi stipula ariditate plena.<br class="calibre6"/>
<span id="x1_11" class="vn">11</span> Ex te exibit cogitans contra Dominum malitiam,<br class="calibre6"/> mente pertractans prævaricationem.<br class="calibre6"/>
<span id="x1_12" class="vn">12</span> Hæc dicit Dominus :<br class="calibre6"/> Si perfecti fuerint, et ita plures,<br class="calibre6"/> sic quoque attondentur, et pertransibit :<br class="calibre6"/> afflixi te, et non affligam te ultra.<br class="calibre6"/>
<span id="x1_13" class="vn">13</span> Et nunc conteram virgam ejus de dorso tuo,<br class="calibre6"/> et vincula tua disrumpam.<br class="calibre6"/>
<span id="x1_14" class="vn">14</span> Et præcipiet super te Dominus ;<br class="calibre6"/> non seminabitur ex nomine tuo amplius :<br class="calibre6"/> de domo Dei tui interficiam sculptile, et conflatile ;<br class="calibre6"/> ponam sepulchrum tuum, quia inhonoratus es.<br class="calibre6"/>
<span id="x1_15" class="vn">15</span> Ecce super montes pedes evangelizantis,<br class="calibre6"/> et annuntiantis pacem.<br class="calibre6"/> Celebra, Juda, festivitates tuas,<br class="calibre6"/> et redde vota tua,<br class="calibre6"/> quia non adjiciet ultra ut pertranseat in te Belial :<br class="calibre6"/> universus interiit.</div>
</div><div class="calibre5" id="calibre_pb_1"></div></body></html>
