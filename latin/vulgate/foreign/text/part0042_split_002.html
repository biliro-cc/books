<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Aggæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> In die vigesima et quarta mensis, in sexto mense, in anno secundo Darii regis.<br class="calibre6"/><br class="calibre6"/>
<span id="x2_2" class="vn">2</span> In septimo mense, vigesima et prima mensis, factum est verbum Domini in manu Aggæi prophetæ, dicens :
<span id="x2_3" class="vn">3</span> Loquere ad Zorobabel, filium Salathiel, ducem Juda, et ad Jesum, filium Josedec, sacerdotem magnum, et ad reliquos populi, dicens :
<div class="poetry"><span id="x2_4" class="vn">4</span> Quis in vobis est derelictus,<br class="calibre6"/> qui vidit domum istam in gloria sua prima ?<br class="calibre6"/> et quid vos videtis hanc nunc ?<br class="calibre6"/> numquid non ita est, quasi non sit in oculis vestris ?<br class="calibre6"/>
<span id="x2_5" class="vn">5</span> Et nunc confortare, Zorobabel, dicit Dominus ;<br class="calibre6"/> et confortare, Jesu, fili Josedec, sacerdos magne ;<br class="calibre6"/> et confortare, omnis populus terræ, dicit Dominus exercituum :<br class="calibre6"/> et facite (quoniam ego vobiscum sum, dicit Dominus exercituum)<br class="calibre6"/>
<span id="x2_6" class="vn">6</span> verbum quod pepigi vobiscum cum egrederemini de terra Ægypti :<br class="calibre6"/> et spiritus meus erit in medio vestrum : nolite timere.<br class="calibre6"/>
<span id="x2_7" class="vn">7</span> Quia hæc dicit Dominus exercituum :<br class="calibre6"/> Adhuc unum modicum est,<br class="calibre6"/> et ego commovebo cælum, et terram, et mare, et aridam.<br class="calibre6"/>
<span id="x2_8" class="vn">8</span> Et movebo omnes gentes,<br class="calibre6"/> et veniet desideratus cunctis gentibus :<br class="calibre6"/> et implebo domum istam gloria,<br class="calibre6"/> dicit Dominus exercituum.<br class="calibre6"/>
<span id="x2_9" class="vn">9</span> Meum est argentum, et meum est aurum,<br class="calibre6"/> dicit Dominus exercituum.<br class="calibre6"/>
<span id="x2_10" class="vn">10</span> Magna erit gloria domus istius novissimæ plus quam primæ,<br class="calibre6"/> dicit Dominus exercituum :<br class="calibre6"/> et in loco isto dabo pacem,<br class="calibre6"/> dicit Dominus exercituum.</div><br class="calibre6"/><br class="calibre6"/>
<span id="x2_11" class="vn">11</span> In vigesima et quarta noni mensis, in anno secundo Darii regis, factum est verbum Domini ad Aggæum prophetam, dicens :
<span id="x2_12" class="vn">12</span> Hæc dicit Dominus exercituum : Interroga sacerdotes legem, dicens :
<span id="x2_13" class="vn">13</span> Si tulerit homo carnem sanctificatam in ora vestimenti sui, et tetigerit de summitate ejus panem, aut pulmentum, aut vinum, aut oleum, aut omnem cibum, numquid sanctificabitur ? Respondentes autem sacerdotes, dixerunt : Non.
<span id="x2_14" class="vn">14</span> Et dixit Aggæus : Si tetigerit pollutus in anima ex omnibus his, numquid contaminabitur ? Et responderunt sacerdotes, et dixerunt : Contaminabitur.
<span id="x2_15" class="vn">15</span> Et respondit Aggæus, et dixit : <div class="poetry">Sic populus iste,<br class="calibre6"/> et sic gens ista ante faciem meam, dicit Dominus,<br class="calibre6"/> et sic omne opus manuum eorum :<br class="calibre6"/> et omnia quæ obtulerunt ibi, contaminata erunt.<br class="calibre6"/>
<span id="x2_16" class="vn">16</span> Et nunc ponite corda vestra a die hac et supra,<br class="calibre6"/> antequam poneretur lapis super lapidem in templo Domini.<br class="calibre6"/>
<span id="x2_17" class="vn">17</span> Cum accederetis ad acervum viginti modiorum,<br class="calibre6"/> et fierent decem ;<br class="calibre6"/> et intraretis ad torcular, ut exprimeretis quinquaginta lagenas,<br class="calibre6"/> et fiebant viginti.<br class="calibre6"/>
<span id="x2_18" class="vn">18</span> Percussi vos vento urente, et aurugine,<br class="calibre6"/> et grandine omnia opera manuum vestrarum :<br class="calibre6"/> et non fuit in vobis qui reverteretur ad me, dicit Dominus.<br class="calibre6"/>
<span id="x2_19" class="vn">19</span> Ponite corda vestra ex die ista, et in futurum,<br class="calibre6"/> a die vigesima et quarta noni mensis :<br class="calibre6"/> a die qua fundamenta jacta sunt templi Domini,<br class="calibre6"/> ponite super cor vestrum.<br class="calibre6"/>
<span id="x2_20" class="vn">20</span> Numquid jam semen in germine est,<br class="calibre6"/> et adhuc vinea, et ficus,<br class="calibre6"/> et malogranatum, et lignum olivæ non floruit ? ex die ista benedicam.</div><br class="calibre6"/><br class="calibre6"/>
<span id="x2_21" class="vn">21</span> Et factum est verbum Domini secundo ad Aggæum in vigesima et quarta mensis, dicens :
<span id="x2_22" class="vn">22</span> Loquere ad Zorobabel ducem Juda, dicens : <div class="poetry">Ego movebo cælum pariter et terram,<br class="calibre6"/>
<span id="x2_23" class="vn">23</span> et subvertam solium regnorum,<br class="calibre6"/> et conteram fortitudinem regni gentium :<br class="calibre6"/> et subvertam quadrigam et ascensorem ejus,<br class="calibre6"/> et descendent equi, et ascensores eorum,<br class="calibre6"/> vir in gladio fratris sui.<br class="calibre6"/>
<span id="x2_24" class="vn">24</span> In die illa, dicit Dominus exercituum, assumam te,<br class="calibre6"/> Zorobabel, fili Salathiel, serve meus, dicit Dominus :<br class="calibre6"/> et ponam te quasi signaculum,<br class="calibre6"/> quia te elegi, dicit Dominus exercituum.</div></div>
</body></html>
