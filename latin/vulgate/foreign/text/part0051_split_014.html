<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Factum est autem Iconii, ut simul introirent in synagogam Judæorum, et loquerentur, ita ut crederet Judæorum et Græcorum copiosa multitudo.
<span id="x14_2" class="vn">2</span> Qui vero increduli fuerunt Judæi, suscitaverunt et ad iracundiam concitaverunt animas gentium adversus fratres.
<span id="x14_3" class="vn">3</span> Multo igitur tempore demorati sunt, fiducialiter agentes in Domino, testimonium perhibente verbo gratiæ suæ, dante signa et prodigia fieri per manus eorum.
<span id="x14_4" class="vn">4</span> Divisa est autem multitudo civitatis : et quidam quidem erant cum Judæis, quidam vero cum Apostolis.<br class="calibre6"/><br class="calibre6"/>
<span id="x14_5" class="vn">5</span> Cum autem factus esset impetus gentilium et Judæorum cum principibus suis, ut contumeliis afficerent, et lapidarent eos,
<span id="x14_6" class="vn">6</span> intelligentes confugerunt ad civitates Lycaoniæ Lystram et Derben, et universam in circuitu regionem, et ibi evangelizantes erant.
<span id="x14_7" class="vn">7</span> Et quidam vir Lystris infirmus pedibus sedebat, claudus ex utero matris suæ, qui numquam ambulaverat.
<span id="x14_8" class="vn">8</span> Hic audivit Paulum loquentem. Qui intuitus eum, et videns quia fidem haberet ut salvus fieret,
<span id="x14_9" class="vn">9</span> dixit magna voce : Surge super pedes tuos rectus. Et exilivit, et ambulabat.
<span id="x14_10" class="vn">10</span> Turbæ autem cum vidissent quod fecerat Paulus, levaverunt vocem suam lycaonice, dicentes : Dii similes facti hominibus descenderunt ad nos.
<span id="x14_11" class="vn">11</span> Et vocabant Barnabam Jovem, Paulum vero Mercurium : quoniam ipse erat dux verbi.
<span id="x14_12" class="vn">12</span> Sacerdos quoque Jovis, qui erat ante civitatem, tauros et coronas ante januas afferens, cum populis volebat sacrificare.
<span id="x14_13" class="vn">13</span> Quod ubi audierunt Apostoli, Barnabas et Paulus, conscissis tunicis suis exilierunt in turbas, clamantes
<span id="x14_14" class="vn">14</span> et dicentes : Viri, quid hæc facitis ? et nos mortales sumus, similes vobis homines, annuntiantes vobis ab his vanis converti ad Deum vivum, qui fecit cælum, et terram, et mare, et omnia quæ in eis sunt :
<span id="x14_15" class="vn">15</span> qui in præteritis generationibus dimisit omnes gentes ingredi vias suas.
<span id="x14_16" class="vn">16</span> Et quidem non sine testimonio semetipsum reliquit benefaciens de cælo, dans pluvias et tempora fructifera, implens cibo et lætitia corda nostra.
<span id="x14_17" class="vn">17</span> Et hæc dicentes, vix sedaverunt turbas ne sibi immolarent.
<span id="x14_18" class="vn">18</span> Supervenerunt autem quidam ab Antiochia et Iconio Judæi : et persuasis turbis, lapidantesque Paulum, traxerunt extra civitatem, existimantes eum mortuum esse.
<span id="x14_19" class="vn">19</span> Circumdantibus autem eum discipulis, surgens intravit civitatem, et postera die profectus est cum Barnaba in Derben.<br class="calibre6"/><br class="calibre6"/>
<span id="x14_20" class="vn">20</span> Cumque evangelizassent civitati illi, et docuissent multos, reversi sunt Lystram, et Iconium, et Antiochiam,
<span id="x14_21" class="vn">21</span> confirmantes animas discipulorum, exhortantesque ut permanerent in fide : et quoniam per multas tribulationes oportet nos intrare in regnum Dei.
<span id="x14_22" class="vn">22</span> Et cum constituissent illis per singulas ecclesias presbyteros, et orassent cum jejunationibus, commendaverunt eos Domino, in quem crediderunt.
<span id="x14_23" class="vn">23</span> Transeuntesque Pisidiam, venerunt in Pamphyliam,
<span id="x14_24" class="vn">24</span> et loquentes verbum Domini in Perge, descenderunt in Attaliam :
<span id="x14_25" class="vn">25</span> et inde navigaverunt Antiochiam, unde erant traditi gratiæ Dei in opus quod compleverunt.
<span id="x14_26" class="vn">26</span> Cum autem venissent, et congregassent ecclesiam, retulerunt quanta fecisset Deus cum illis, et quia aperuisset gentibus ostium fidei.
<span id="x14_27" class="vn">27</span> Morati sunt autem tempus non modicum cum discipulis.
</div><div class="calibre5" id="calibre_pb_14"></div></body></html>
