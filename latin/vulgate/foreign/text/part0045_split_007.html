<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Anno centesimo quinquagesimo primo, exiit Demetrius Seleuci filius ab urbe Roma, et ascendit cum paucis viris in civitatem maritimam, et regnavit illic.
<span id="x7_2" class="vn">2</span> Et factum est, ut ingressus est domum regni patrum suorum, comprehendit exercitus Antiochum et Lysiam, ut adducerent eos ad eum.
<span id="x7_3" class="vn">3</span> Et res ei innotuit, et ait : Nolite mihi ostendere faciem eorum.
<span id="x7_4" class="vn">4</span> Et occidit eos exercitus. Et sedit Demetrius super sedem regni sui.<br class="calibre6"/><br class="calibre6"/>
<span id="x7_5" class="vn">5</span> Et venerunt ad eum viri iniqui et impii ex Israël : et Alcimus dux eorum, qui volebat fieri sacerdos.
<span id="x7_6" class="vn">6</span> Et accusaverunt populum apud regem, dicentes : Perdidit Judas et fratres ejus omnes amicos tuos, et nos dispersit de terra nostra.
<span id="x7_7" class="vn">7</span> Nunc ergo mitte virum, cui credis, ut eat, et videat exterminium omne quod fecit nobis, et regionibus regis : et puniat omnes amicos ejus, et adjutores eorum.
<span id="x7_8" class="vn">8</span> Et elegit rex ex amicis suis Bacchidem, qui dominabatur trans flumen magnum in regno, et fidelem regi : et misit eum,
<span id="x7_9" class="vn">9</span> ut videret exterminium quod fecit Judas : sed et Alcimum impium constituit in sacerdotium, et mandavit ei facere ultionem in filios Israël.
<span id="x7_10" class="vn">10</span> Et surrexerunt, et venerunt cum exercitu magno in terram Juda : et miserunt nuntios, et locuti sunt ad Judam et ad fratres ejus verbis pacificis in dolo.
<span id="x7_11" class="vn">11</span> Et non intenderunt sermonibus eorum : viderunt enim quia venerunt cum exercitu magno.
<span id="x7_12" class="vn">12</span> Et convenerunt ad Alcimum et Bacchidem congregatio scribarum requirere quæ justa sunt :
<span id="x7_13" class="vn">13</span> et primi, Assidæi qui erant in filiis Israël : et exquirebant ab eis pacem.
<span id="x7_14" class="vn">14</span> Dixerunt enim : Homo sacerdos de semine Aaron venit ; non decipiet nos :
<span id="x7_15" class="vn">15</span> et locutus est cum eis verba pacifica, et juravit illis, dicens : Non inferemus vobis malum, neque amicis vestris.
<span id="x7_16" class="vn">16</span> Et crediderunt ei : et comprehendit ex eis sexaginta viros, et occidit eos in una die, secundum verbum quod scriptum est :
<span id="x7_17" class="vn">17</span> Carnes sanctorum tuorum, et sanguinem ipsorum effuderunt in circuitu Jerusalem, et non erat qui sepeliret.
<span id="x7_18" class="vn">18</span> Et incubuit timor et tremor in omnem populum : quia dixerunt : Non est veritas, et judicium in eis : transgressi sunt enim constitutum, et jusjurandum quod juraverunt.
<span id="x7_19" class="vn">19</span> Et movit Bacchides castra ab Jerusalem, et applicuit in Bethzecha : et misit, et comprehendit multos ex eis qui a se effugerant : et quosdam de populo mactavit, et in puteum magnum projecit.<br class="calibre6"/><br class="calibre6"/>
<span id="x7_20" class="vn">20</span> Et commisit regionem Alcimo, et reliquit cum eo auxilium in adjutorium ipsi. Et abiit Bacchides ad regem :
<span id="x7_21" class="vn">21</span> et satis agebat Alcimus pro principatu sacerdotii sui :
<span id="x7_22" class="vn">22</span> et convenerunt ad eum omnes, qui perturbabant populum suum, et obtinuerunt terram Juda, et fecerunt plagam magnam in Israël.
<span id="x7_23" class="vn">23</span> Et vidit Judas omnia mala quæ fecit Alcimus et qui cum eo erant filiis Israël, multo plus quam gentes :
<span id="x7_24" class="vn">24</span> et exiit in omnes fines Judææ in circuitu, et fecit vindictam in viros desertores, et cessaverunt ultra exire in regionem.<br class="calibre6"/><br class="calibre6"/>
<span id="x7_25" class="vn">25</span> Vidit autem Alcimus quod prævaluit Judas et qui cum eo erant, et cognovit quia non potest sustinere eos : et regressus est ad regem, et accusavit eos multis criminibus.
<span id="x7_26" class="vn">26</span> Et misit rex Nicanorem, unum ex principibus suis nobilioribus, qui erat inimicitias exercens contra Israël : et mandavit ei evertere populum.
<span id="x7_27" class="vn">27</span> Et venit Nicanor in Jerusalem cum exercitu magno, et misit ad Judam et ad fratres ejus verbis pacificis cum dolo,
<span id="x7_28" class="vn">28</span> dicens : Non sit pugna inter me et vos : veniam cum viris paucis, ut videam facies vestras cum pace.
<span id="x7_29" class="vn">29</span> Et venit ad Judam, et salutaverunt se invicem pacifice : et hostes parati erant rapere Judam.
<span id="x7_30" class="vn">30</span> Et innotuit sermo Judæ quoniam cum dolo venerat ad eum : et conterritus est ab eo, et amplius noluit videre faciem ejus.
<span id="x7_31" class="vn">31</span> Et cognovit Nicanor quoniam denudatum est consilium ejus : et exivit obviam Judæ in pugnam juxta Capharsalama.
<span id="x7_32" class="vn">32</span> Et ceciderunt de Nicanoris exercitu fere quinque millia viri, et fugerunt in civitatem David.
<span id="x7_33" class="vn">33</span> Et post hæc verba ascendit Nicanor in montem Sion : et exierunt de sacerdotibus populi salutare eum in pace, et demonstrare ei holocautomata, quæ offerebantur pro rege.
<span id="x7_34" class="vn">34</span> Et irridens sprevit eos, et polluit : et locutus est superbe,
<span id="x7_35" class="vn">35</span> et juravit cum ira, dicens : Nisi traditus fuerit Judas et exercitus ejus in manus meas, continuo cum regressus fuero in pace, succendam domum istam. Et exiit cum ira magna.
<span id="x7_36" class="vn">36</span> Et intraverunt sacerdotes, et steterunt ante faciem altaris et templi, et flentes dixerunt :
<span id="x7_37" class="vn">37</span> Tu, Domine, elegisti domum istam ad invocandum nomen tuum in ea, ut esset domus orationis et obsecrationis populo tuo :
<span id="x7_38" class="vn">38</span> fac vindictam in homine isto et exercitu ejus, et cadant in gladio : memento blasphemias eorum, et ne dederis eis ut permaneant.
<span id="x7_39" class="vn">39</span> Et exiit Nicanor ab Jerusalem, et castra applicuit ad Bethoron : et occurrit illi exercitus Syriæ.
<span id="x7_40" class="vn">40</span> Et Judas applicuit in Adarsa cum tribus millibus viris : et oravit Judas, et dixit :
<span id="x7_41" class="vn">41</span> Qui missi erant a rege Sennacherib, Domine, quia blasphemaverunt te, exiit angelus, et percussit ex eis centum octoginta quinque millia :
<span id="x7_42" class="vn">42</span> sic contere exercitum istum in conspectu nostro hodie : et sciant ceteri quia male locutus est super sancta tua : et judica illum secundum malitiam illius.
<span id="x7_43" class="vn">43</span> Et commiserunt exercitus prælium tertiadecima die mensis Adar : et contrita sunt castra Nicanoris, et cecidit ipse primus in prælio.
<span id="x7_44" class="vn">44</span> Ut autem vidit exercitus ejus quia cecidisset Nicanor, projecerunt arma sua, et fugerunt :
<span id="x7_45" class="vn">45</span> et persecuti sunt eos viam unius diei ab Adazer usquequo veniatur in Gazara, et tubis cecinerunt post eos cum significationibus :
<span id="x7_46" class="vn">46</span> et exierunt de omnibus castellis Judææ in circuitu, et ventilabant eos cornibus, et convertebantur iterum ad eos, et ceciderunt omnes gladio, et non est relictus ex eis nec unus.
<span id="x7_47" class="vn">47</span> Et acceperunt spolia eorum in prædam : et caput Nicanoris amputaverunt, et dexteram ejus, quam extenderat superbe, et attulerunt, et suspenderunt contra Jerusalem.
<span id="x7_48" class="vn">48</span> Et lætatus est populus valde, et egerunt diem illam in lætitia magna.
<span id="x7_49" class="vn">49</span> Et constituit agi omnibus annis diem istam tertiadecima die mensis Adar.
<span id="x7_50" class="vn">50</span> Et siluit terra Juda dies paucos.
</div><div class="calibre5" id="calibre_pb_7"></div></body></html>
