<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a><div class="poetry"> <span id="x16_1" class="vn">1</span> Hominis est animam præparare,<br class="calibre6"/> et Domini gubernare linguam.<br class="calibre6"/>
<span id="x16_2" class="vn">2</span> Omnes viæ hominis patent oculis ejus ;<br class="calibre6"/> spirituum ponderator est Dominus.<br class="calibre6"/>
<span id="x16_3" class="vn">3</span> Revela Domino opera tua,<br class="calibre6"/> et dirigentur cogitationes tuæ.<br class="calibre6"/>
<span id="x16_4" class="vn">4</span> Universa propter semetipsum operatus est Dominus ;<br class="calibre6"/> impium quoque ad diem malum.<br class="calibre6"/>
<span id="x16_5" class="vn">5</span> Abominatio Domini est omnis arrogans ;<br class="calibre6"/> etiamsi manus ad manum fuerit, non est innocens.<br class="calibre6"/> Initium viæ bonæ facere justitiam ;<br class="calibre6"/> accepta est autem apud Deum magis quam immolare hostias.<br class="calibre6"/>
<span id="x16_6" class="vn">6</span> Misericordia et veritate redimitur iniquitas,<br class="calibre6"/> et in timore Domini declinatur a malo.<br class="calibre6"/>
<span id="x16_7" class="vn">7</span> Cum placuerint Domino viæ hominis,<br class="calibre6"/> inimicos quoque ejus convertet ad pacem.<br class="calibre6"/>
<span id="x16_8" class="vn">8</span> Melius est parum cum justitia<br class="calibre6"/> quam multi fructus cum iniquitate.<br class="calibre6"/>
<span id="x16_9" class="vn">9</span> Cor hominis disponit viam suam,<br class="calibre6"/> sed Domini est dirigere gressus ejus.</div><br class="calibre6"/><br class="calibre6"/>
<div class="poetry"><span id="x16_10" class="vn">10</span> Divinatio in labiis regis ;<br class="calibre6"/> in judicio non errabit os ejus.<br class="calibre6"/>
<span id="x16_11" class="vn">11</span> Pondus et statera judicia Domini sunt,<br class="calibre6"/> et opera ejus omnes lapides sacculi.<br class="calibre6"/>
<span id="x16_12" class="vn">12</span> Abominabiles regi qui agunt impie,<br class="calibre6"/> quoniam justitia firmatur solium.<br class="calibre6"/>
<span id="x16_13" class="vn">13</span> Voluntas regum labia justa ;<br class="calibre6"/> qui recta loquitur diligetur.<br class="calibre6"/>
<span id="x16_14" class="vn">14</span> Indignatio regis nuntii mortis,<br class="calibre6"/> et vir sapiens placabit eam.<br class="calibre6"/>
<span id="x16_15" class="vn">15</span> In hilaritate vultus regis vita,<br class="calibre6"/> et clementia ejus quasi imber serotinus.</div><br class="calibre6"/><br class="calibre6"/>
<div class="poetry"><span id="x16_16" class="vn">16</span> Posside sapientiam, quia auro melior est,<br class="calibre6"/> et acquire prudentiam, quia pretiosior est argento.<br class="calibre6"/>
<span id="x16_17" class="vn">17</span> Semita justorum declinat mala ;<br class="calibre6"/> custos animæ suæ servat viam suam.<br class="calibre6"/>
<span id="x16_18" class="vn">18</span> Contritionem præcedit superbia,<br class="calibre6"/> et ante ruinam exaltatur spiritus.<br class="calibre6"/>
<span id="x16_19" class="vn">19</span> Melius est humiliari cum mitibus<br class="calibre6"/> quam dividere spolia cum superbis.<br class="calibre6"/>
<span id="x16_20" class="vn">20</span> Eruditus in verbo reperiet bona,<br class="calibre6"/> et qui sperat in Domino beatus est.<br class="calibre6"/>
<span id="x16_21" class="vn">21</span> Qui sapiens est corde appellabitur prudens,<br class="calibre6"/> et qui dulcis eloquio majora percipiet.<br class="calibre6"/>
<span id="x16_22" class="vn">22</span> Fons vitæ eruditio possidentis ;<br class="calibre6"/> doctrina stultorum fatuitas.</div><br class="calibre6"/><br class="calibre6"/>
<div class="poetry"><span id="x16_23" class="vn">23</span> Cor sapientis erudiet os ejus,<br class="calibre6"/> et labiis ejus addet gratiam.<br class="calibre6"/>
<span id="x16_24" class="vn">24</span> Favus mellis composita verba ;<br class="calibre6"/> dulcedo animæ sanitas ossium.<br class="calibre6"/>
<span id="x16_25" class="vn">25</span> Est via quæ videtur homini recta,<br class="calibre6"/> et novissima ejus ducunt ad mortem.<br class="calibre6"/>
<span id="x16_26" class="vn">26</span> Anima laborantis laborat sibi,<br class="calibre6"/> quia compulit eum os suum.<br class="calibre6"/>
<span id="x16_27" class="vn">27</span> Vir impius fodit malum,<br class="calibre6"/> et in labiis ejus ignis ardescit.<br class="calibre6"/>
<span id="x16_28" class="vn">28</span> Homo perversus suscitat lites,<br class="calibre6"/> et verbosus separat principes.<br class="calibre6"/>
<span id="x16_29" class="vn">29</span> Vir iniquus lactat amicum suum,<br class="calibre6"/> et ducit eum per viam non bonam.<br class="calibre6"/>
<span id="x16_30" class="vn">30</span> Qui attonitis oculis cogitat prava,<br class="calibre6"/> mordens labia sua perficit malum.<br class="calibre6"/>
<span id="x16_31" class="vn">31</span> Corona dignitatis senectus,<br class="calibre6"/> quæ in viis justitiæ reperietur.<br class="calibre6"/>
<span id="x16_32" class="vn">32</span> Melior est patiens viro forti,<br class="calibre6"/> et qui dominatur animo suo expugnatore urbium.<br class="calibre6"/>
<span id="x16_33" class="vn">33</span> Sortes mittuntur in sinum,<br class="calibre6"/> sed a Domino temperantur.</div>
</div><div class="calibre5" id="calibre_pb_16"></div></body></html>
