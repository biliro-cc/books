<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Notam autem facimus vobis, fratres, gratiam Dei, quæ data est in ecclesiis Macedoniæ :
<span id="x8_2" class="vn">2</span> quod in multo experimento tribulationis abundantia gaudii ipsorum fuit, et altissima paupertas eorum, abundavit in divitias simplicitatis eorum :
<span id="x8_3" class="vn">3</span> quia secundum virtutem testimonium illis reddo, et supra virtutem voluntarii fuerunt,
<span id="x8_4" class="vn">4</span> cum multa exhortatione obsecrantes nos gratiam, et communicationem ministerii, quod fit in sanctos.
<span id="x8_5" class="vn">5</span> Et non sicut speravimus, sed semetipsos dederunt primum Domino, deinde nobis per voluntatem Dei,
<span id="x8_6" class="vn">6</span> ita ut rogaremus Titum, ut quemadmodum cœpit, ita et perficiat in vobis etiam gratiam istam.
<span id="x8_7" class="vn">7</span> Sed sicut in omnibus abundatis fide, et sermone, et scientia, et omni sollicitudine, insuper et caritate vestra in nos, ut et in hac gratia abundetis.
<span id="x8_8" class="vn">8</span> Non quasi imperans dico : sed per aliorum sollicitudinem, etiam vestræ caritatis ingenium bonum comprobans.
<span id="x8_9" class="vn">9</span> Scitis enim gratiam Domini nostri Jesu Christi, quoniam propter vos egenus factus est, cum esset dives, ut illius inopia vos divites essetis.
<span id="x8_10" class="vn">10</span> Et consilium in hoc do : hoc enim vobis utile est, qui non solum facere, sed et velle cœpistis ab anno priore :
<span id="x8_11" class="vn">11</span> nunc vero et facto perficite : ut quemadmodum promptus est animus voluntatis, ita sit et perficiendi ex eo quod habetis.
<span id="x8_12" class="vn">12</span> Si enim voluntas prompta est, secundum id quod habet, accepta est, non secundum id quod non habet.
<span id="x8_13" class="vn">13</span> Non enim ut aliis sit remissio, vobis autem tribulatio, sed ex æqualitate.
<span id="x8_14" class="vn">14</span> In præsenti tempore vestra abundantia illorum inopiam suppleat : ut et illorum abundantia vestræ inopiæ sit supplementum, ut fiat æqualitas, sicut scriptum est :
<span id="x8_15" class="vn">15</span> Qui multum, non abundavit : et qui modicum, non minoravit.<br class="calibre6"/><br class="calibre6"/>
<span id="x8_16" class="vn">16</span> Gratias autem Deo, qui dedit eamdem sollicitudinem pro vobis in corde Titi,
<span id="x8_17" class="vn">17</span> quoniam exhortationem quidem suscepit : sed cum sollicitior esset, sua voluntate profectus est ad vos.
<span id="x8_18" class="vn">18</span> Misimus etiam cum illo fratrem, cujus laus est in Evangelio per omnes ecclesias :
<span id="x8_19" class="vn">19</span> non solum autem, sed et ordinatus est ab ecclesiis comes peregrinationis nostræ in hanc gratiam, quæ ministratur a nobis ad Domini gloriam, et destinatam voluntatem nostram :
<span id="x8_20" class="vn">20</span> devitantes hoc, ne quis nos vituperet in hac plenitudine, quæ ministratur a nobis.
<span id="x8_21" class="vn">21</span> Providemus enim bona non solum coram Deo, sed etiam coram hominibus.
<span id="x8_22" class="vn">22</span> Misimus autem cum illis et fratrem nostrum, quem probavimus in multis sæpe sollicitum esse : nunc autem multo sollicitiorem, confidentia multa in vos,
<span id="x8_23" class="vn">23</span> sive pro Tito, qui est socius meus, et in vos adjutor, sive fratres nostri, Apostoli ecclesiarum, gloria Christi.
<span id="x8_24" class="vn">24</span> Ostensionem ergo, quæ est caritatis vestræ, et nostræ gloriæ pro vobis, in illos ostendite in faciem ecclesiarum.
</div><div class="calibre5" id="calibre_pb_8"></div></body></html>
