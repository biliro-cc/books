<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c98" id="c98"><span class="chapter-num">98</span></a> <span id="x98_1" class="vn">1</span> Psalmus ipsi David. <div class="poetry">Dominus regnavit : irascantur populi ;<br class="calibre6"/> qui sedet super cherubim : moveatur terra.<br class="calibre6"/>
<span id="x98_2" class="vn">2</span> Dominus in Sion magnus,<br class="calibre6"/> et excelsus super omnes populos.<br class="calibre6"/>
<span id="x98_3" class="vn">3</span> Confiteantur nomini tuo magno,<br class="calibre6"/> quoniam terribile et sanctum est,<br class="calibre6"/>
<span id="x98_4" class="vn">4</span> et honor regis judicium diligit.<br class="calibre6"/> Tu parasti directiones ;<br class="calibre6"/> judicium et justitiam in Jacob tu fecisti.<br class="calibre6"/>
<span id="x98_5" class="vn">5</span> Exaltate Dominum Deum nostrum,<br class="calibre6"/> et adorate scabellum pedum ejus,<br class="calibre6"/> quoniam sanctum est.<br class="calibre6"/>
<span id="x98_6" class="vn">6</span> Moyses et Aaron in sacerdotibus ejus,<br class="calibre6"/> et Samuel inter eos qui invocant nomen ejus :<br class="calibre6"/> invocabant Dominum, et ipse exaudiebat eos ;<br class="calibre6"/>
<span id="x98_7" class="vn">7</span> in columna nubis loquebatur ad eos.<br class="calibre6"/> Custodiebant testimonia ejus,<br class="calibre6"/> et præceptum quod dedit illis.<br class="calibre6"/>
<span id="x98_8" class="vn">8</span> Domine Deus noster, tu exaudiebas eos ;<br class="calibre6"/> Deus, tu propitius fuisti eis,<br class="calibre6"/> et ulciscens in omnes adinventiones eorum.<br class="calibre6"/>
<span id="x98_9" class="vn">9</span> Exaltate Dominum Deum nostrum,<br class="calibre6"/> et adorate in monte sancto ejus,<br class="calibre6"/> quoniam sanctus Dominus Deus noster.</div>
</div><div class="calibre5" id="calibre_pb_98"></div></body></html>
