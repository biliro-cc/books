<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Christo igitur passo in carne, et vos eadem cogitatione armamini : quia qui passus est in carne, desiit a peccatis :
<span id="x4_2" class="vn">2</span> ut jam non desideriis hominum, sed voluntati Dei, quod reliquum est in carne vivat temporis.
<span id="x4_3" class="vn">3</span> Sufficit enim præteritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus.
<span id="x4_4" class="vn">4</span> In quo admirantur non concurrentibus vobis in eamdem luxuriæ confusionem, blasphemantes.
<span id="x4_5" class="vn">5</span> Qui reddent rationem ei qui paratus est judicare vivos et mortuos.
<span id="x4_6" class="vn">6</span> Propter hoc enim et mortuis evangelizatum est : ut judicentur quidem secundum homines in carne, vivant autem secundum Deum in spiritu.<br class="calibre6"/><br class="calibre6"/>
<span id="x4_7" class="vn">7</span> Omnium autem finis appropinquavit. Estote itaque prudentes, et vigilate in orationibus.
<span id="x4_8" class="vn">8</span> Ante omnia autem, mutuam in vobismetipsis caritatem continuam habentes : quia caritas operit multitudinem peccatorum.
<span id="x4_9" class="vn">9</span> Hospitales invicem sine murmuratione.
<span id="x4_10" class="vn">10</span> Unusquisque, sicut accepit gratiam, in alterutrum illam administrantes, sicut boni dispensatores multiformis gratiæ Dei.
<span id="x4_11" class="vn">11</span> Si quis loquitur, quasi sermones Dei : si quis ministrat, tamquam ex virtute, quam administrat Deus : ut in omnibus honorificetur Deus per Jesum Christum : cui est gloria et imperium in sæcula sæculorum. Amen.<br class="calibre6"/><br class="calibre6"/>
<span id="x4_12" class="vn">12</span> Carissimi, nolite peregrinari in fervore, qui ad tentationem vobis fit, quasi novi aliquid vobis contingat :
<span id="x4_13" class="vn">13</span> sed communicantes Christi passionibus gaudete, ut et in revelatione gloriæ ejus gaudeatis exsultantes.
<span id="x4_14" class="vn">14</span> Si exprobramini in nomine Christi, beati eritis : quoniam quod est honoris, gloriæ, et virtutis Dei, et qui est ejus Spiritus, super vos requiescit.
<span id="x4_15" class="vn">15</span> Nemo autem vestrum patiatur ut homicida, aut fur, aut maledicus, aut alienorum appetitor.
<span id="x4_16" class="vn">16</span> Si autem ut christianus, non erubescat : glorificet autem Deum in isto nomine :
<span id="x4_17" class="vn">17</span> quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio ?
<span id="x4_18" class="vn">18</span> et si justus vix salvabitur, impius et peccator ubi parebunt ?
<span id="x4_19" class="vn">19</span> Itaque et hi, qui patiuntur secundum voluntatem Dei, fideli Creatori commendent animas suas in benefactis.
</div><div class="calibre5" id="calibre_pb_4"></div></body></html>
