<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a><div class="poetry"> <span id="x18_1" class="vn">1</span> Occasiones quærit qui vult recedere ab amico :<br class="calibre6"/> omni tempore erit exprobrabilis.<br class="calibre6"/>
<span id="x18_2" class="vn">2</span> Non recipit stultus verba prudentiæ,<br class="calibre6"/> nisi ea dixeris quæ versantur in corde ejus.<br class="calibre6"/>
<span id="x18_3" class="vn">3</span> Impius, cum in profundum venerit peccatorum, contemnit ;<br class="calibre6"/> sed sequitur eum ignominia et opprobrium.<br class="calibre6"/>
<span id="x18_4" class="vn">4</span> Aqua profunda verba ex ore viri,<br class="calibre6"/> et torrens redundans fons sapientiæ.<br class="calibre6"/>
<span id="x18_5" class="vn">5</span> Accipere personam impii non est bonum,<br class="calibre6"/> ut declines a veritate judicii.</div><br class="calibre6"/><br class="calibre6"/>
<div class="poetry"><span id="x18_6" class="vn">6</span> Labia stulti miscent se rixis,<br class="calibre6"/> et os ejus jurgia provocat.<br class="calibre6"/>
<span id="x18_7" class="vn">7</span> Os stulti contritio ejus,<br class="calibre6"/> et labia ipsius ruina animæ ejus.<br class="calibre6"/>
<span id="x18_8" class="vn">8</span> Verba bilinguis quasi simplicia,<br class="calibre6"/> et ipsa perveniunt usque ad interiora ventris.<br class="calibre6"/> Pigrum dejicit timor ;<br class="calibre6"/> animæ autem effeminatorum esurient.<br class="calibre6"/>
<span id="x18_9" class="vn">9</span> Qui mollis et dissolutus est in opere suo<br class="calibre6"/> frater est sua opera dissipantis.<br class="calibre6"/>
<span id="x18_10" class="vn">10</span> Turris fortissima nomen Domini ;<br class="calibre6"/> ad ipsum currit justus, et exaltabitur.<br class="calibre6"/>
<span id="x18_11" class="vn">11</span> Substantia divitis urbs roboris ejus,<br class="calibre6"/> et quasi murus validus circumdans eum.<br class="calibre6"/>
<span id="x18_12" class="vn">12</span> Antequam conteratur, exaltatur cor hominis,<br class="calibre6"/> et antequam glorificetur, humiliatur.<br class="calibre6"/>
<span id="x18_13" class="vn">13</span> Qui prius respondet quam audiat,<br class="calibre6"/> stultum se esse demonstrat, et confusione dignum.<br class="calibre6"/>
<span id="x18_14" class="vn">14</span> Spiritus viri sustentat imbecillitatem suam ;<br class="calibre6"/> spiritum vero ad irascendum facilem quis poterit sustinere ?<br class="calibre6"/>
<span id="x18_15" class="vn">15</span> Cor prudens possidebit scientiam,<br class="calibre6"/> et auris sapientium quærit doctrinam.</div><br class="calibre6"/><br class="calibre6"/>
<div class="poetry"><span id="x18_16" class="vn">16</span> Donum hominis dilatat viam ejus,<br class="calibre6"/> et ante principes spatium ei facit.<br class="calibre6"/>
<span id="x18_17" class="vn">17</span> Justus prior est accusator sui :<br class="calibre6"/> venit amicus ejus, et investigabit eum.<br class="calibre6"/>
<span id="x18_18" class="vn">18</span> Contradictiones comprimit sors,<br class="calibre6"/> et inter potentes quoque dijudicat.<br class="calibre6"/>
<span id="x18_19" class="vn">19</span> Frater qui adjuvatur a fratre quasi civitas firma,<br class="calibre6"/> et judicia quasi vectes urbium.<br class="calibre6"/>
<span id="x18_20" class="vn">20</span> De fructu oris viri replebitur venter ejus,<br class="calibre6"/> et genimina labiorum ipsius saturabunt eum.<br class="calibre6"/>
<span id="x18_21" class="vn">21</span> Mors et vita in manu linguæ ;<br class="calibre6"/> qui diligunt eam comedent fructus ejus.<br class="calibre6"/>
<span id="x18_22" class="vn">22</span> Qui invenit mulierem bonam invenit bonum,<br class="calibre6"/> et hauriet jucunditatem a Domino.<br class="calibre6"/> Qui expellit mulierem bonam expellit bonum ;<br class="calibre6"/> qui autem tenet adulteram stultus est et impius.<br class="calibre6"/>
<span id="x18_23" class="vn">23</span> Cum obsecrationibus loquetur pauper,<br class="calibre6"/> et dives effabitur rigide.<br class="calibre6"/>
<span id="x18_24" class="vn">24</span> Vir amabilis ad societatem<br class="calibre6"/> magis amicus erit quam frater.</div>
</div><div class="calibre5" id="calibre_pb_18"></div></body></html>
