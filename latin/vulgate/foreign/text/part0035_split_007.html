<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Hæc ostendit mihi Dominus Deus : et ecce fictor locustæ in principio germinantium serotini imbris, et ecce serotinus post tonsionem regis.
<span id="x7_2" class="vn">2</span> Et factum est, cum consummasset comedere herbam terræ, dixi : Domine Deus, propitius esto, obsecro ; quis suscitabit Jacob, quia parvulus est ?
<span id="x7_3" class="vn">3</span> Misertus est Dominus super hoc : Non erit, dixit Dominus.
<span id="x7_4" class="vn">4</span> Hæc ostendit mihi Dominus Deus : et ecce vocabat judicium ad ignem Dominus Deus ; et devoravit abyssum multam, et comedit simul partem.
<span id="x7_5" class="vn">5</span> Et dixi : Domine Deus, quiesce, obsecro ; quis suscitabit Jacob, quia parvulus est ?
<span id="x7_6" class="vn">6</span> Misertus est Dominus super hoc : Sed et istud non erit, dixit Dominus Deus.
<span id="x7_7" class="vn">7</span> Hæc ostendit mihi Dominus : et ecce Dominus stans super murum litum, et in manu ejus trulla cæmentarii.
<span id="x7_8" class="vn">8</span> Et dixit Dominus ad me : Quid tu vides, Amos ? Et dixi : Trullam cæmentarii. Et dixit Dominus : <div class="poetry">Ecce ego ponam trullam in medio populi mei Israël ;<br class="calibre6"/> non adjiciam ultra superinducere eum.<br class="calibre6"/>
<span id="x7_9" class="vn">9</span> Et demolientur excelsa idoli,<br class="calibre6"/> et sanctificationes Israël desolabuntur,<br class="calibre6"/> et consurgam super domum Jeroboam in gladio.</div>
<span id="x7_10" class="vn">10</span> Et misit Amasias, sacerdos Bethel, ad Jeroboam, regem Israël, dicens : Rebellavit contra te Amos in medio domus Israël ; non poterit terra sustinere universos sermones ejus.
<span id="x7_11" class="vn">11</span> Hæc enim dicit Amos : In gladio morietur Jeroboam, et Israël captivus migrabit de terra sua.
<span id="x7_12" class="vn">12</span> Et dixit Amasias ad Amos : Qui vides, gradere : fuge in terram Juda, et comede ibi panem, et prophetabis ibi.
<span id="x7_13" class="vn">13</span> Et in Bethel non adjicies ultra ut prophetes, quia sanctificatio regis est, et domus regni est.
<span id="x7_14" class="vn">14</span> Responditque Amos, et dixit ad Amasiam : Non sum propheta, et non sum filius prophetæ : sed armentarius ego sum vellicans sycomoros.
<span id="x7_15" class="vn">15</span> Et tulit me Dominus cum sequerer gregem, et dixit Dominus ad me : Vade, propheta ad populum meum Israël.
<span id="x7_16" class="vn">16</span> Et nunc audi verbum Domini : <div class="poetry">Tu dicis : Non prophetabis super Israël,<br class="calibre6"/> et non stillabis super domum idoli.<br class="calibre6"/>
<span id="x7_17" class="vn">17</span> Propter hoc hæc dicit Dominus :<br class="calibre6"/> Uxor tua in civitate fornicabitur,<br class="calibre6"/> et filii tui et filiæ tuæ in gladio cadent,<br class="calibre6"/> et humus tua funiculo metietur :<br class="calibre6"/> et tu in terra polluta morieris,<br class="calibre6"/> et Israël captivus migrabit de terra sua.</div>
</div><div class="calibre5" id="calibre_pb_7"></div></body></html>
