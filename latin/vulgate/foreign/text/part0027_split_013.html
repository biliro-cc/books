<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Onus Babylonis, quod vidit Isaias, filius Amos.
<div class="poetry"><span id="x13_2" class="vn">2</span> Super montem caliginosum levate signum :<br class="calibre6"/> exaltate vocem,<br class="calibre6"/> levate manum,<br class="calibre6"/> et ingrediantur portas duces.<br class="calibre6"/>
<span id="x13_3" class="vn">3</span> Ego mandavi sanctificatis meis,<br class="calibre6"/> et vocavi fortes meos in ira mea,<br class="calibre6"/> exsultantes in gloria mea.<br class="calibre6"/>
<span id="x13_4" class="vn">4</span> Vox multitudinis in montibus,<br class="calibre6"/> quasi populorum frequentium ;<br class="calibre6"/> vox sonitus regum,<br class="calibre6"/> gentium congregatarum.<br class="calibre6"/> Dominus exercituum præcepit<br class="calibre6"/> militiæ belli,<br class="calibre6"/>
<span id="x13_5" class="vn">5</span> venientibus de terra procul,<br class="calibre6"/> a summitate cæli ;<br class="calibre6"/> Dominus, et vasa furoris ejus,<br class="calibre6"/> ut disperdat omnem terram.<br class="calibre6"/>
<span id="x13_6" class="vn">6</span> Ululate, quia prope est dies Domini ;<br class="calibre6"/> quasi vastitas a Domino veniet.<br class="calibre6"/>
<span id="x13_7" class="vn">7</span> Propter hoc omnes manus dissolventur,<br class="calibre6"/> et omne cor hominis contabescet,<br class="calibre6"/>
<span id="x13_8" class="vn">8</span> et conteretur.<br class="calibre6"/> Torsiones et dolores tenebunt ;<br class="calibre6"/> quasi parturiens dolebunt :<br class="calibre6"/> unusquisque ad proximum suum stupebit,<br class="calibre6"/> facies combustæ vultus eorum.<br class="calibre6"/>
<span id="x13_9" class="vn">9</span> Ecce dies Domini veniet,<br class="calibre6"/> crudelis, et indignationis plenus, et iræ, furorisque,<br class="calibre6"/> ad ponendam terram in solitudinem,<br class="calibre6"/> et peccatores ejus conterendos de ea.<br class="calibre6"/>
<span id="x13_10" class="vn">10</span> Quoniam stellæ cæli, et splendor earum,<br class="calibre6"/> non expandent lumen suum ;<br class="calibre6"/> obtenebratus est sol in ortu suo,<br class="calibre6"/> et luna non splendebit in lumine suo.<br class="calibre6"/>
<span id="x13_11" class="vn">11</span> Et visitabo super orbis mala,<br class="calibre6"/> et contra impios iniquitatem eorum ;<br class="calibre6"/> et quiescere faciam superbiam infidelium,<br class="calibre6"/> et arrogantiam fortium humiliabo.<br class="calibre6"/>
<span id="x13_12" class="vn">12</span> Pretiosior erit vir auro,<br class="calibre6"/> et homo mundo obrizo.<br class="calibre6"/>
<span id="x13_13" class="vn">13</span> Super hoc cælum turbabo ;<br class="calibre6"/> et movebitur terra de loco suo,<br class="calibre6"/> propter indignationem Domini exercituum,<br class="calibre6"/> et propter diem iræ furoris ejus.<br class="calibre6"/>
<span id="x13_14" class="vn">14</span> Et erit quasi damula fugiens,<br class="calibre6"/> et quasi ovis, et non erit qui congreget.<br class="calibre6"/> Unusquisque ad populum suum convertetur,<br class="calibre6"/> et singuli ad terram suam fugient.<br class="calibre6"/>
<span id="x13_15" class="vn">15</span> Omnis qui inventus fuerit occidetur,<br class="calibre6"/> et omnis qui supervenerit cadet in gladio ;<br class="calibre6"/>
<span id="x13_16" class="vn">16</span> infantes eorum allidentur in oculis eorum,<br class="calibre6"/> diripientur domus eorum, et uxores eorum violabuntur.<br class="calibre6"/>
<span id="x13_17" class="vn">17</span> Ecce ego suscitabo super eos Medos,<br class="calibre6"/> qui argentum non quærant,<br class="calibre6"/> nec aurum velint ;<br class="calibre6"/>
<span id="x13_18" class="vn">18</span> sed sagittis parvulos interficient,<br class="calibre6"/> et lactantibus uteris non miserebuntur,<br class="calibre6"/> et super filios non parcet oculus eorum.<br class="calibre6"/>
<span id="x13_19" class="vn">19</span> Et erit Babylon illa gloriosa in regnis,<br class="calibre6"/> inclyta superbia Chaldæorum,<br class="calibre6"/> sicut subvertit Dominus Sodomam et Gomorrham.<br class="calibre6"/>
<span id="x13_20" class="vn">20</span> Non habitabitur usque in finem,<br class="calibre6"/> et non fundabitur usque ad generationem et generationem ;<br class="calibre6"/> nec ponet ibi tentoria Arabs,<br class="calibre6"/> nec pastores requiescent ibi.<br class="calibre6"/>
<span id="x13_21" class="vn">21</span> Sed requiescent ibi bestiæ,<br class="calibre6"/> et replebuntur domus eorum draconibus,<br class="calibre6"/> et habitabunt ibi struthiones,<br class="calibre6"/> et pilosi saltabunt ibi ;<br class="calibre6"/>
<span id="x13_22" class="vn">22</span> et respondebunt ibi ululæ in ædibus ejus,<br class="calibre6"/> et sirenes in delubris voluptatis.</div>
</div><div class="calibre5" id="calibre_pb_13"></div></body></html>
