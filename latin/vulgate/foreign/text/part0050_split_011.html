<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Erat autem quidam languens Lazarus a Bethania, de castello Mariæ et Marthæ sororis ejus.
<span id="x11_2" class="vn">2</span> (Maria autem erat quæ unxit Dominum unguento, et extersit pedes ejus capillis suis : cujus frater Lazarus infirmabatur.)
<span id="x11_3" class="vn">3</span> Miserunt ergo sorores ejus ad eum dicentes : Domine, ecce quem amas infirmatur.
<span id="x11_4" class="vn">4</span> Audiens autem Jesus dixit eis : Infirmitas hæc non est ad mortem, sed pro gloria Dei, ut glorificetur Filius Dei per eam.
<span id="x11_5" class="vn">5</span> Diligebat autem Jesus Martham, et sororem ejus Mariam, et Lazarum.
<span id="x11_6" class="vn">6</span> Ut ergo audivit quia infirmabatur, tunc quidem mansit in eodem loco duobus diebus ;
<span id="x11_7" class="vn">7</span> deinde post hæc dixit discipulis suis : Eamus in Judæam iterum.
<span id="x11_8" class="vn">8</span> Dicunt ei discipuli : Rabbi, nunc quærebant te Judæi lapidare, et iterum vadis illuc ?
<span id="x11_9" class="vn">9</span> Respondit Jesus : Nonne duodecim sunt horæ diei ? Si quis ambulaverit in die, non offendit, quia lucem hujus mundi videt :
<span id="x11_10" class="vn">10</span> si autem ambulaverit in nocte, offendit, quia lux non est in eo.
<span id="x11_11" class="vn">11</span> Hæc ait, et post hæc dixit eis : Lazarus amicus noster dormit : sed vado ut a somno excitem eum.
<span id="x11_12" class="vn">12</span> Dixerunt ergo discipuli ejus : Domine, si dormit, salvus erit.
<span id="x11_13" class="vn">13</span> Dixerat autem Jesus de morte ejus : illi autem putaverunt quia de dormitione somni diceret.
<span id="x11_14" class="vn">14</span> Tunc ergo Jesus dixit eis manifeste : Lazarus mortuus est :
<span id="x11_15" class="vn">15</span> et gaudeo propter vos, ut credatis, quoniam non eram ibi, sed eamus ad eum.
<span id="x11_16" class="vn">16</span> Dixit ergo Thomas, qui dicitur Didymus, ad condiscipulos : Eamus et nos, ut moriamur cum eo.
<span id="x11_17" class="vn">17</span> Venit itaque Jesus : et invenit eum quatuor dies jam in monumento habentem.
<span id="x11_18" class="vn">18</span> (Erat autem Bethania juxta Jerosolymam quasi stadiis quindecim.)
<span id="x11_19" class="vn">19</span> Multi autem ex Judæis venerant ad Martham et Mariam, ut consolarentur eas de fratre suo.
<span id="x11_20" class="vn">20</span> Martha ergo ut audivit quia Jesus venit, occurrit illi : Maria autem domi sedebat.
<span id="x11_21" class="vn">21</span> Dixit ergo Martha ad Jesum : Domine, si fuisses hic, frater meus non fuisset mortuus :
<span id="x11_22" class="vn">22</span> sed et nunc scio quia quæcumque poposceris a Deo, dabit tibi Deus.
<span id="x11_23" class="vn">23</span> Dicit illi Jesus : Resurget frater tuus.
<span id="x11_24" class="vn">24</span> Dicit ei Martha : Scio quia resurget in resurrectione in novissimo die.
<span id="x11_25" class="vn">25</span> Dixit ei Jesus : Ego sum resurrectio et vita : qui credit in me, etiam si mortuus fuerit, vivet :
<span id="x11_26" class="vn">26</span> et omnis qui vivit et credit in me, non morietur in æternum. Credis hoc ?
<span id="x11_27" class="vn">27</span> Ait illi : Utique Domine, ego credidi quia tu es Christus, Filius Dei vivi, qui in hunc mundum venisti.
<span id="x11_28" class="vn">28</span> Et cum hæc dixisset, abiit, et vocavit Mariam sororem suam silentio, dicens : Magister adest, et vocat te.
<span id="x11_29" class="vn">29</span> Illa ut audivit, surgit cito, et venit ad eum ;
<span id="x11_30" class="vn">30</span> nondum enim venerat Jesus in castellum : sed erat adhuc in illo loco, ubi occurrerat ei Martha.
<span id="x11_31" class="vn">31</span> Judæi ergo, qui erant cum ea in domo, et consolabantur eam, cum vidissent Mariam quia cito surrexit, et exiit, secuti sunt eam dicentes : Quia vadit ad monumentum, ut ploret ibi.
<span id="x11_32" class="vn">32</span> Maria ergo, cum venisset ubi erat Jesus, videns eum, cecidit ad pedes ejus, et dicit ei : Domine, si fuisses hic, non esset mortuus frater meus.
<span id="x11_33" class="vn">33</span> Jesus ergo, ut vidit eam plorantem, et Judæos, qui venerant cum ea, plorantes, infremuit spiritu, et turbavit seipsum,
<span id="x11_34" class="vn">34</span> et dixit : Ubi posuistis eum ? Dicunt ei : Domine, veni, et vide.
<span id="x11_35" class="vn">35</span> Et lacrimatus est Jesus.
<span id="x11_36" class="vn">36</span> Dixerunt ergo Judæi : Ecce quomodo amabat eum.
<span id="x11_37" class="vn">37</span> Quidam autem ex ipsis dixerunt : Non poterat hic, qui aperuit oculos cæci nati, facere ut hic non moreretur ?
<span id="x11_38" class="vn">38</span> Jesus ergo rursum fremens in semetipso, venit ad monumentum. Erat autem spelunca, et lapis superpositus erat ei.
<span id="x11_39" class="vn">39</span> Ait Jesus : Tollite lapidem. Dicit ei Martha, soror ejus qui mortuus fuerat : Domine, jam fœtet, quatriduanus est enim.
<span id="x11_40" class="vn">40</span> Dicit ei Jesus : Nonne dixi tibi quoniam si credideris, videbis gloriam Dei ?
<span id="x11_41" class="vn">41</span> Tulerunt ergo lapidem : Jesus autem, elevatis sursum oculis, dixit : Pater, gratias ago tibi quoniam audisti me.
<span id="x11_42" class="vn">42</span> Ego autem sciebam quia semper me audis, sed propter populum qui circumstat, dixi : ut credant quia tu me misisti.
<span id="x11_43" class="vn">43</span> Hæc cum dixisset, voce magna clamavit : Lazare, veni foras.
<span id="x11_44" class="vn">44</span> Et statim prodiit qui fuerat mortuus, ligatus pedes, et manus institis, et facies illius sudario erat ligata. Dixit eis Jesus : Solvite eum et sinite abire.
<span id="x11_45" class="vn">45</span> Multi ergo ex Judæis, qui venerant ad Mariam, et Martham, et viderant quæ fecit Jesus, crediderunt in eum.
<span id="x11_46" class="vn">46</span> Quidam autem ex ipsis abierunt ad pharisæos, et dixerunt eis quæ fecit Jesus.<br class="calibre6"/><br class="calibre6"/>
<span id="x11_47" class="vn">47</span> Collegerunt ergo pontifices et pharisæi concilium, et dicebant : Quid facimus, quia hic homo multa signa facit ?
<span id="x11_48" class="vn">48</span> Si dimittimus eum sic, omnes credent in eum, et venient Romani, et tollent nostrum locum, et gentem.
<span id="x11_49" class="vn">49</span> Unus autem ex ipsis, Caiphas nomine, cum esset pontifex anni illius, dixit eis : Vos nescitis quidquam,
<span id="x11_50" class="vn">50</span> nec cogitatis quia expedit vobis ut unus moriatur homo pro populo, et non tota gens pereat.
<span id="x11_51" class="vn">51</span> Hoc autem a semetipso non dixit : sed cum esset pontifex anni illius, prophetavit, quod Jesus moriturus erat pro gente,
<span id="x11_52" class="vn">52</span> et non tantum pro gente, sed ut filios Dei, qui erant dispersi, congregaret in unum.
<span id="x11_53" class="vn">53</span> Ab illo ergo die cogitaverunt ut interficerent eum.<br class="calibre6"/><br class="calibre6"/>
<span id="x11_54" class="vn">54</span> Jesus ergo jam non in palam ambulabat apud Judæos, sed abiit in regionem juxta desertum, in civitatem quæ dicitur Ephrem, et ibi morabatur cum discipulis suis.
<span id="x11_55" class="vn">55</span> Proximum autem erat Pascha Judæorum, et ascenderunt multi Jerosolymam de regione ante Pascha, ut sanctificarent seipsos.
<span id="x11_56" class="vn">56</span> Quærebant ergo Jesum, et colloquebantur ad invicem, in templo stantes : Quid putatis, quia non venit ad diem festum ? Dederant autem pontifices et pharisæi mandatum ut si quis cognoverit ubi sit, indicet, ut apprehendant eum.
</div><div class="calibre5" id="calibre_pb_11"></div></body></html>
