<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Verbum Domini, quod factum est ad Joël, filium Phatuel.
<div class="poetry"><span id="x1_2" class="vn">2</span> Audite hoc, senes,<br class="calibre6"/> et auribus percipite, omnes habitatores terræ :<br class="calibre6"/> si factum est istud in diebus vestris,<br class="calibre6"/> aut in diebus patrum vestrorum ?<br class="calibre6"/>
<span id="x1_3" class="vn">3</span> Super hoc filiis vestris narrate,<br class="calibre6"/> et filii vestri filiis suis,<br class="calibre6"/> et filii eorum generationi alteræ.<br class="calibre6"/>
<span id="x1_4" class="vn">4</span> Residuum erucæ comedit locusta,<br class="calibre6"/> et residuum locustæ comedit bruchus,<br class="calibre6"/> et residuum bruchi comedit rubigo.<br class="calibre6"/>
<span id="x1_5" class="vn">5</span> Expergiscimini, ebrii,<br class="calibre6"/> et flete et ululate, omnes qui bibitis vinum in dulcedine,<br class="calibre6"/> quoniam periit ab ore vestro.<br class="calibre6"/>
<span id="x1_6" class="vn">6</span> Gens enim ascendit super terram meam,<br class="calibre6"/> fortis et innumerabilis :<br class="calibre6"/> dentes ejus ut dentes leonis,<br class="calibre6"/> et molares ejus ut catuli leonis.<br class="calibre6"/>
<span id="x1_7" class="vn">7</span> Posuit vineam meam in desertum,<br class="calibre6"/> et ficum meam decorticavit ;<br class="calibre6"/> nudans spoliavit eam, et projecit :<br class="calibre6"/> albi facti sunt rami ejus.<br class="calibre6"/>
<span id="x1_8" class="vn">8</span> Plange quasi virgo accincta sacco super virum pubertatis suæ.<br class="calibre6"/>
<span id="x1_9" class="vn">9</span> Periit sacrificium et libatio de domo Domini ;<br class="calibre6"/> luxerunt sacerdotes, ministri Domini.<br class="calibre6"/>
<span id="x1_10" class="vn">10</span> Depopulata est regio,<br class="calibre6"/> luxit humus,<br class="calibre6"/> quoniam devastatum est triticum,<br class="calibre6"/> confusum est vinum,<br class="calibre6"/> elanguit oleum.<br class="calibre6"/>
<span id="x1_11" class="vn">11</span> Confusi sunt agricolæ,<br class="calibre6"/> ululaverunt vinitores<br class="calibre6"/> super frumento et hordeo,<br class="calibre6"/> quia periit messis agri.<br class="calibre6"/>
<span id="x1_12" class="vn">12</span> Vinea confusa est,<br class="calibre6"/> et ficus elanguit ;<br class="calibre6"/> malogranatum, et palma, et malum,<br class="calibre6"/> et omnia ligna agri aruerunt,<br class="calibre6"/> quia confusum est gaudium a filiis hominum.<br class="calibre6"/>
<span id="x1_13" class="vn">13</span> Accingite vos, et plangite, sacerdotes :<br class="calibre6"/> ululate, ministri altaris ;<br class="calibre6"/> ingredimini, cubate in sacco, ministri Dei mei,<br class="calibre6"/> quoniam interiit de domo Dei vestri sacrificium et libatio.<br class="calibre6"/>
<span id="x1_14" class="vn">14</span> Sanctificate jejunium, vocate cœtum,<br class="calibre6"/> congregate senes, omnes habitatores terræ<br class="calibre6"/> in domum Dei vestri,<br class="calibre6"/> et clamate ad Dominum :<br class="calibre6"/>
<span id="x1_15" class="vn">15</span> A, a, a, diei !<br class="calibre6"/> quia prope est dies Domini,<br class="calibre6"/> et quasi vastitas a potente veniet.<br class="calibre6"/>
<span id="x1_16" class="vn">16</span> Numquid non coram oculis vestris alimenta perierunt<br class="calibre6"/> de domo Dei nostri, lætitia et exsultatio ?<br class="calibre6"/>
<span id="x1_17" class="vn">17</span> Computruerunt jumenta in stercore suo,<br class="calibre6"/> demolita sunt horrea,<br class="calibre6"/> dissipatæ sunt apothecæ,<br class="calibre6"/> quoniam confusum est triticum.<br class="calibre6"/>
<span id="x1_18" class="vn">18</span> Quid ingemuit animal,<br class="calibre6"/> mugierunt greges armenti ?<br class="calibre6"/> quia non est pascua eis ;<br class="calibre6"/> sed et greges pecorum disperierunt.<br class="calibre6"/>
<span id="x1_19" class="vn">19</span> Ad te, Domine, clamabo,<br class="calibre6"/> quia ignis comedit speciosa deserti,<br class="calibre6"/> et flamma succendit omnia ligna regionis.<br class="calibre6"/>
<span id="x1_20" class="vn">20</span> Sed et bestiæ agri, quasi area sitiens imbrem, suspexerunt ad te,<br class="calibre6"/> quoniam exsiccati sunt fontes aquarum,<br class="calibre6"/> et ignis devoravit speciosa deserti.</div>
</div><div class="calibre5" id="calibre_pb_1"></div></body></html>
