<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Locutusque est Dominus ad Moysen et Aaron, dicens :
<span id="x11_2" class="vn">2</span> Dicite filiis Israël : Hæc sunt animalia quæ comedere debetis de cunctis animantibus terræ :
<span id="x11_3" class="vn">3</span> omne quod habet divisam ungulam, et ruminat in pecoribus, comedetis.
<span id="x11_4" class="vn">4</span> Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.
<span id="x11_5" class="vn">5</span> Chœrogryllus qui ruminat, ungulamque non dividit, immundus est.
<span id="x11_6" class="vn">6</span> Lepus quoque : nam et ipse ruminat, sed ungulam non dividit.
<span id="x11_7" class="vn">7</span> Et sus : qui cum ungulam dividat, non ruminat.
<span id="x11_8" class="vn">8</span> Horum carnibus non vescemini, nec cadavera contingetis, quia immunda sunt vobis.<br class="calibre6"/><br class="calibre6"/>
<span id="x11_9" class="vn">9</span> Hæc sunt quæ gignuntur in aquis, et vesci licitum est : omne quod habet pinnulas et squamas, tam in mari quam in fluminibus et stagnis, comedetis.
<span id="x11_10" class="vn">10</span> Quidquid autem pinnulas et squamas non habet, eorum quæ in aquis moventur et vivunt, abominabile vobis,
<span id="x11_11" class="vn">11</span> execrandumque erit : carnes eorum non comedetis, et morticina vitabitis.
<span id="x11_12" class="vn">12</span> Cuncta quæ non habent pinnulas et squamas in aquis, polluta erunt.<br class="calibre6"/><br class="calibre6"/>
<span id="x11_13" class="vn">13</span> Hæc sunt quæ de avibus comedere non debetis, et vitanda sunt vobis : aquilam, et gryphem, et haliæetum,
<span id="x11_14" class="vn">14</span> et milvum ac vulturem juxta genus suum,
<span id="x11_15" class="vn">15</span> et omne corvini generis in similitudinem suam,
<span id="x11_16" class="vn">16</span> struthionem, et noctuam, et larum, et accipitrem juxta genus suum :
<span id="x11_17" class="vn">17</span> bubonem, et mergulum, et ibin,
<span id="x11_18" class="vn">18</span> et cygnum, et onocrotalum, et porphyrionem,
<span id="x11_19" class="vn">19</span> herodionem, et charadrion juxta genus suum, upupam quoque, et vespertilionem.<br class="calibre6"/><br class="calibre6"/>
<span id="x11_20" class="vn">20</span> Omne de volucribus quod graditur super quatuor pedes, abominabile erit vobis.
<span id="x11_21" class="vn">21</span> Quidquid autem ambulat quidem super quatuor pedes, sed habet longiora retro crura, per quæ salit super terram,
<span id="x11_22" class="vn">22</span> comedere debetis, ut est bruchus in genere suo, et attacus atque ophiomachus, ac locusta, singula juxta genus suum.
<span id="x11_23" class="vn">23</span> Quidquid autem ex volucribus quatuor tantum habet pedes, execrabile erit vobis :
<span id="x11_24" class="vn">24</span> et quicumque morticina eorum tetigerit, polluetur, et erit immundus usque ad vesperum :
<span id="x11_25" class="vn">25</span> et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.
<span id="x11_26" class="vn">26</span> Omne animal quod habet quidem ungulam, sed non dividit eam, nec ruminat, immundum erit : et qui tetigerit illud, contaminabitur.
<span id="x11_27" class="vn">27</span> Quod ambulat super manus ex cunctis animantibus, quæ incedunt quadrupedia, immundum erit : qui tetigerit morticina eorum, polluetur usque ad vesperum.
<span id="x11_28" class="vn">28</span> Et qui portaverit hujuscemodi cadavera, lavabit vestimenta sua, et immundus erit usque ad vesperum : quia omnia hæc immunda sunt vobis.
<span id="x11_29" class="vn">29</span> Hæc quoque inter polluta reputabuntur de his quæ moventur in terra, mustela et mus et crocodilus, singula juxta genus suum,
<span id="x11_30" class="vn">30</span> mygale, et chamæleon, et stellio, et lacerta, et talpa.<br class="calibre6"/><br class="calibre6"/>
<span id="x11_31" class="vn">31</span> Omnia hæc immunda sunt. Qui tetigerit morticina eorum, immundus erit usque ad vesperum :
<span id="x11_32" class="vn">32</span> et super quod ceciderit quidquam de morticinis eorum, polluetur, tam vas ligneum et vestimentum, quam pelles et cilicia : et in quocumque fit opus, tingentur aqua, et polluta erunt usque ad vesperum, et sic postea mundabuntur.
<span id="x11_33" class="vn">33</span> Vas autem fictile, in quod horum quidquam intro cecidit, polluetur, et idcirco frangendum est.
<span id="x11_34" class="vn">34</span> Omnis cibus, quem comedetis, si fusa fuerit super eum aqua, immundus erit : et omne liquens quod bibitur de universo vase, immundum erit.
<span id="x11_35" class="vn">35</span> Et quidquid de morticinis hujuscemodi ceciderit super illud, immundum erit : sive clibani, sive chytropodes, destruentur, et immundi erunt.
<span id="x11_36" class="vn">36</span> Fontes vero et cisternæ, et omnis aquarum congregatio munda erit. Qui morticinum eorum tetigerit, polluetur.
<span id="x11_37" class="vn">37</span> Si ceciderit super sementem, non polluet eam.
<span id="x11_38" class="vn">38</span> Si autem quispiam aqua sementem perfuderit, et postea morticinis tacta fuerit, illico polluetur.
<span id="x11_39" class="vn">39</span> Si mortuum fuerit animal, quod licet vobis comedere, qui cadaver ejus tetigerit, immundus erit usque ad vesperum :
<span id="x11_40" class="vn">40</span> et qui comederit ex eo quippiam, sive portaverit, lavabit vestimenta sua, et immundus erit usque ad vesperum.
<span id="x11_41" class="vn">41</span> Omne quod reptat super terram, abominabile erit, nec assumetur in cibum.
<span id="x11_42" class="vn">42</span> Quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.
<span id="x11_43" class="vn">43</span> Nolite contaminare animas vestras, nec tangatis quidquam eorum, ne immundi sitis.
<span id="x11_44" class="vn">44</span> Ego enim sum Dominus Deus vester : sancti estote, quia ego sanctus sum. Ne polluatis animas vestras in omni reptili quod movetur super terram.
<span id="x11_45" class="vn">45</span> Ego enim sum Dominus, qui eduxi vos de terra Ægypti, ut essem vobis in Deum. Sancti eritis, quia ego sanctus sum.
<span id="x11_46" class="vn">46</span> Ista est lex animantium ac volucrum, et omnis animæ viventis, quæ movetur in aqua, et reptat in terra,
<span id="x11_47" class="vn">47</span> ut differentias noveritis mundi et immundi, et sciatis quid comedere et quid respuere debeatis.
</div><div class="calibre5" id="calibre_pb_11"></div></body></html>
