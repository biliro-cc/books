<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a><div class="poetry"> <span id="x31_1" class="vn">1</span> Vigilia honestatis tabefaciet carnes,<br class="calibre6"/> et cogitatus illius auferet somnum.<br class="calibre6"/>
<span id="x31_2" class="vn">2</span> Cogitatus præscientiæ avertit sensum,<br class="calibre6"/> et infirmitas gravis sobriam facit animam.<br class="calibre6"/>
<span id="x31_3" class="vn">3</span> Laboravit dives in congregatione substantiæ,<br class="calibre6"/> et in requie sua replebitur bonis suis.<br class="calibre6"/>
<span id="x31_4" class="vn">4</span> Laboravit pauper in diminutione victus,<br class="calibre6"/> et in fine inops fit.<br class="calibre6"/>
<span id="x31_5" class="vn">5</span> Qui aurum diligit non justificabitur,<br class="calibre6"/> et qui insequitur consumptionem replebitur ex ea.<br class="calibre6"/>
<span id="x31_6" class="vn">6</span> Multi dati sunt in auri casus,<br class="calibre6"/> et facta est in specie ipsius perditio illorum.<br class="calibre6"/>
<span id="x31_7" class="vn">7</span> Lignum offensionis est aurum sacrificantium :<br class="calibre6"/> væ illis qui sectantur illud !<br class="calibre6"/> et omnis imprudens deperiet in illo.<br class="calibre6"/>
<span id="x31_8" class="vn">8</span> Beatus dives qui inventus est sine macula,<br class="calibre6"/> et qui post aurum non abiit,<br class="calibre6"/> nec speravit in pecunia et thesauris.<br class="calibre6"/>
<span id="x31_9" class="vn">9</span> Quis est hic ? et laudabimus eum :<br class="calibre6"/> fecit enim mirabilia in vita sua.<br class="calibre6"/>
<span id="x31_10" class="vn">10</span> Qui probatus est in illo, et perfectus est, erit illi gloria æterna :<br class="calibre6"/> qui potuit transgredi, et non est transgressus ;<br class="calibre6"/> facere mala, et non fecit.<br class="calibre6"/>
<span id="x31_11" class="vn">11</span> Ideo stabilita sunt bona illius in Domino,<br class="calibre6"/> et eleemosynas illius enarrabit omnis ecclesia sanctorum.</div><br class="calibre6"/><br class="calibre6"/>
<div class="poetry"><span id="x31_12" class="vn">12</span> Supra mensam magnam sedisti ?<br class="calibre6"/> non aperias super illam faucem tuam prior.<br class="calibre6"/>
<span id="x31_13" class="vn">13</span> Non dicas sic : Multa sunt, quæ super illam sunt.<br class="calibre6"/>
<span id="x31_14" class="vn">14</span> Memento quoniam malus est oculus nequam.<br class="calibre6"/>
<span id="x31_15" class="vn">15</span> Nequius oculo quid creatum est ?<br class="calibre6"/> ideo ab omni facie sua lacrimabitur, cum viderit.<br class="calibre6"/>
<span id="x31_16" class="vn">16</span> Ne extendas manum tuam prior,<br class="calibre6"/> et invidia contaminatus erubescas.<br class="calibre6"/>
<span id="x31_17" class="vn">17</span> Ne comprimaris in convivio.<br class="calibre6"/>
<span id="x31_18" class="vn">18</span> Intellige quæ sunt proximi tui ex teipso.<br class="calibre6"/>
<span id="x31_19" class="vn">19</span> Utere quasi homo frugi his quæ tibi apponuntur :<br class="calibre6"/> ne, cum manducas multum, odio habearis.<br class="calibre6"/>
<span id="x31_20" class="vn">20</span> Cessa prior causa disciplinæ :<br class="calibre6"/> et noli nimius esse, ne forte offendas.<br class="calibre6"/>
<span id="x31_21" class="vn">21</span> Et si in medio multorum sedisti,<br class="calibre6"/> prior illis ne extendas manum tuam,<br class="calibre6"/> nec prior poscas bibere.<br class="calibre6"/>
<span id="x31_22" class="vn">22</span> Quam sufficiens est homini eruditio vinum exiguum !<br class="calibre6"/> et in dormiendo non laborabis ab illo,<br class="calibre6"/> et non senties dolorem.<br class="calibre6"/>
<span id="x31_23" class="vn">23</span> Vigilia, cholera et tortura viro infrunito,<br class="calibre6"/>
<span id="x31_24" class="vn">24</span> somnus sanitatis in homine parco :<br class="calibre6"/> dormiet usque mane,<br class="calibre6"/> et anima illius cum ipso delectabitur.<br class="calibre6"/>
<span id="x31_25" class="vn">25</span> Et si coactus fueris in edendo multum,<br class="calibre6"/> surge e medio, evome, et refrigerabit te,<br class="calibre6"/> et non adduces corpori tuo infirmitatem.<br class="calibre6"/>
<span id="x31_26" class="vn">26</span> Audi me, fili, et ne spernas me,<br class="calibre6"/> et in novissimo invenies verba mea.<br class="calibre6"/>
<span id="x31_27" class="vn">27</span> In omnibus operibus tuis esto velox,<br class="calibre6"/> et omnis infirmitas non occurret tibi.<br class="calibre6"/>
<span id="x31_28" class="vn">28</span> Splendidum in panibus benedicent labia multorum,<br class="calibre6"/> et testimonium veritatis illius fidele.<br class="calibre6"/>
<span id="x31_29" class="vn">29</span> Nequissimo in pane murmurabit civitas,<br class="calibre6"/> et testimonium nequitiæ illius verum est.<br class="calibre6"/>
<span id="x31_30" class="vn">30</span> Diligentes in vino noli provocare :<br class="calibre6"/> multos enim exterminavit vinum.<br class="calibre6"/>
<span id="x31_31" class="vn">31</span> Ignis probat ferrum durum :<br class="calibre6"/> sic vinum corda superborum arguet in ebrietate potatum.<br class="calibre6"/>
<span id="x31_32" class="vn">32</span> Æqua vita hominibus vinum in sobrietate :<br class="calibre6"/> si bibas illud moderate, eris sobrius.<br class="calibre6"/>
<span id="x31_33" class="vn">33</span> Quæ vita est ei qui minuitur vino ?<br class="calibre6"/>
<span id="x31_34" class="vn">34</span> Quid defraudat vitam ? mors.<br class="calibre6"/>
<span id="x31_35" class="vn">35</span> Vinum in jucunditatem creatum est,<br class="calibre6"/> et non in ebrietatem ab initio.<br class="calibre6"/>
<span id="x31_36" class="vn">36</span> Exsultatio animæ et cordis vinum moderate potatum.<br class="calibre6"/>
<span id="x31_37" class="vn">37</span> Sanitas est animæ et corpori sobrius potus.<br class="calibre6"/>
<span id="x31_38" class="vn">38</span> Vinum multum potatum irritationem,<br class="calibre6"/> et iram, et ruinas multas facit.<br class="calibre6"/>
<span id="x31_39" class="vn">39</span> Amaritudo animæ<br class="calibre6"/> vinum multum potatum.<br class="calibre6"/>
<span id="x31_40" class="vn">40</span> Ebrietatis animositas, imprudentis offensio,<br class="calibre6"/> minorans virtutem, et faciens vulnera.<br class="calibre6"/>
<span id="x31_41" class="vn">41</span> In convivio vini non arguas proximum,<br class="calibre6"/> et non despicias eum in jucunditate illius.<br class="calibre6"/>
<span id="x31_42" class="vn">42</span> Verba improperii non dicas illi,<br class="calibre6"/> et non premas illum repetendo.</div>
</div><div class="calibre5" id="calibre_pb_31"></div></body></html>
