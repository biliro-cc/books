<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Intendens autem in concilium Paulus, ait : Viri fratres, ego omni conscientia bona conversatus sum ante Deum usque in hodiernum diem.
<span id="x23_2" class="vn">2</span> Princeps autem sacerdotum Ananias præcepit astantibus sibi percutere os ejus.
<span id="x23_3" class="vn">3</span> Tunc Paulus dixit ad eum : Percutiet te Deus, paries dealbate. Et tu sedens judicas me secundum legem, et contra legem jubes me percuti ?
<span id="x23_4" class="vn">4</span> Et qui astabant dixerunt : Summum sacerdotem Dei maledicis.
<span id="x23_5" class="vn">5</span> Dixit autem Paulus : Nesciebam, fratres, quia princeps est sacerdotum. Scriptum est enim : Principem populi tui non maledices.
<span id="x23_6" class="vn">6</span> Sciens autem Paulus quia una pars esset sadducæorum, et altera pharisæorum, exclamavit in concilio : Viri fratres, ego pharisæus sum, filius pharisæorum : de spe et resurrectione mortuorum ego judicor.
<span id="x23_7" class="vn">7</span> Et cum hæc dixisset, facta est dissensio inter pharisæos et sadducæos, et soluta est multitudo.
<span id="x23_8" class="vn">8</span> Sadducæi enim dicunt non esse resurrectionem, neque angelum, neque spiritum : pharisæi autem utraque confitentur.
<span id="x23_9" class="vn">9</span> Factus est autem clamor magnus. Et surgentes quidam pharisæorum, pugnabant, dicentes : Nihil mali invenimus in homine isto : quid si spiritus locutus est ei, aut angelus ?
<span id="x23_10" class="vn">10</span> Et cum magna dissensio facta esset, timens tribunus ne discerperetur Paulus ab ipsis, jussit milites descendere, et rapere eum de medio eorum, ac deducere eum in castra.<br class="calibre6"/><br class="calibre6"/>
<span id="x23_11" class="vn">11</span> Sequenti autem nocte assistens ei Dominus, ait : Constans esto : sicut enim testificatus es de me in Jerusalem, sic te oportet et Romæ testificari.
<span id="x23_12" class="vn">12</span> Facta autem die collegerunt se quidam ex Judæis, et devoverunt, se dicentes neque manducaturos, neque bibituros donec occiderent Paulum.
<span id="x23_13" class="vn">13</span> Erant autem plus quam quadraginta viri qui hanc conjurationem fecerant :
<span id="x23_14" class="vn">14</span> qui accesserunt ad principes sacerdotum et seniores, et dixerunt : Devotione devovimus nos nihil gustaturos, donec occidamus Paulum.
<span id="x23_15" class="vn">15</span> Nunc ergo vos notum facite tribuno cum concilio, ut producat illum ad vos, tamquam aliquid certius cognituri de eo. Nos vero priusquam appropiet, parati sumus interficere illum.
<span id="x23_16" class="vn">16</span> Quod cum audisset filius sororis Pauli insidias, venit, et intravit in castra, nuntiavitque Paulo.
<span id="x23_17" class="vn">17</span> Vocans autem Paulus ad se unum ex centurionibus, ait : Adolescentem hunc perduc ad tribunum, habet enim aliquid indicare illi.
<span id="x23_18" class="vn">18</span> Et ille quidem assumens eum duxit ad tribunum, et ait : Vinctus Paulus rogavit me hunc adolescentem perducere ad te, habentem aliquid loqui tibi.
<span id="x23_19" class="vn">19</span> Apprehendens autem tribunus manum illius, secessit cum eo seorsum, et interrogavit illum : Quid est quod habes indicare mihi ?
<span id="x23_20" class="vn">20</span> Ille autem dixit : Judæis convenit rogare te ut crastina die producas Paulum in concilium, quasi aliquid certius inquisituri sint de illo :
<span id="x23_21" class="vn">21</span> tu vero ne credideris illis : insidiantur enim ei ex eis viri amplius quam quadraginta, qui se devoverunt non manducare, neque bibere donec interficiant eum : et nunc parati sunt, exspectantes promissum tuum.
<span id="x23_22" class="vn">22</span> Tribunus igitur dimisit adolescentem, præcipiens ne cui loqueretur quoniam hæc nota sibi fecisset.<br class="calibre6"/><br class="calibre6"/>
<span id="x23_23" class="vn">23</span> Et vocatis duobus centurionibus, dixit illis : Parate milites ducentos ut eant usque Cæsaream, et equites septuaginta, et lancearios ducentos a tertia hora noctis,
<span id="x23_24" class="vn">24</span> et jumenta præparate ut imponentes Paulum, salvum perducerent ad Felicem præsidem.
<span id="x23_25" class="vn">25</span> (Timuit enim ne forte raperent eum Judæi, et occiderent, et ipse postea calumniam sustineret, tamquam accepturus pecuniam.)
<span id="x23_26" class="vn">26</span> Scribens epistolam continentem hæc : Claudius Lysias optimo præsidi Felici, salutem.
<span id="x23_27" class="vn">27</span> Virum hunc comprehensum a Judæis, et incipientem interfici ab eis, superveniens cum exercitu eripui, cognito quia Romanus est.
<span id="x23_28" class="vn">28</span> Volensque scire causam quam objiciebant illi, deduxi eum in concilium eorum.
<span id="x23_29" class="vn">29</span> Quem inveni accusari de quæstionibus legis ipsorum, nihil vero dignum morte aut vinculis habentem criminis.
<span id="x23_30" class="vn">30</span> Et cum mihi perlatum esset de insidiis quas paraverant illi, misi eum ad te, denuntians et accusatoribus ut dicant apud te. Vale.
<span id="x23_31" class="vn">31</span> Milites ergo secundum præceptum sibi assumentes Paulum, duxerunt per noctem in Antipatridem.
<span id="x23_32" class="vn">32</span> Et postera die dimissis equitibus ut cum eo irent, reversi sunt ad castra.
<span id="x23_33" class="vn">33</span> Qui cum venissent Cæsaream, et tradidissent epistolam præsidi, statuerunt ante illum et Paulum.
<span id="x23_34" class="vn">34</span> Cum legisset autem, et interrogasset de qua provincia esset, et cognoscens quia de Cilicia :
<span id="x23_35" class="vn">35</span> Audiam te, inquit, cum accusatores tui venerint. Jussitque in prætorio Herodis custodiri eum.
</div><div class="calibre5" id="calibre_pb_23"></div></body></html>
