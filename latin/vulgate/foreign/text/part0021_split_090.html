<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c90" id="c90"><span class="chapter-num">90</span></a> <span id="x90_1" class="vn">1</span> Laus cantici David. <div class="poetry">Qui habitat in adjutorio Altissimi,<br class="calibre6"/> in protectione Dei cæli commorabitur.<br class="calibre6"/>
<span id="x90_2" class="vn">2</span> Dicet Domino : Susceptor meus es tu, et refugium meum ;<br class="calibre6"/> Deus meus, sperabo in eum.<br class="calibre6"/>
<span id="x90_3" class="vn">3</span> Quoniam ipse liberavit me de laqueo venantium,<br class="calibre6"/> et a verbo aspero.<br class="calibre6"/>
<span id="x90_4" class="vn">4</span> Scapulis suis obumbrabit tibi,<br class="calibre6"/> et sub pennis ejus sperabis.<br class="calibre6"/>
<span id="x90_5" class="vn">5</span> Scuto circumdabit te veritas ejus :<br class="calibre6"/> non timebis a timore nocturno ;<br class="calibre6"/>
<span id="x90_6" class="vn">6</span> a sagitta volante in die,<br class="calibre6"/> a negotio perambulante in tenebris,<br class="calibre6"/> ab incursu, et dæmonio meridiano.<br class="calibre6"/>
<span id="x90_7" class="vn">7</span> Cadent a latere tuo mille, et decem millia a dextris tuis ;<br class="calibre6"/> ad te autem non appropinquabit.<br class="calibre6"/>
<span id="x90_8" class="vn">8</span> Verumtamen oculis tuis considerabis,<br class="calibre6"/> et retributionem peccatorum videbis.<br class="calibre6"/>
<span id="x90_9" class="vn">9</span> Quoniam tu es, Domine, spes mea ;<br class="calibre6"/> Altissimum posuisti refugium tuum.<br class="calibre6"/>
<span id="x90_10" class="vn">10</span> Non accedet ad te malum,<br class="calibre6"/> et flagellum non appropinquabit tabernaculo tuo.<br class="calibre6"/>
<span id="x90_11" class="vn">11</span> Quoniam angelis suis mandavit de te,<br class="calibre6"/> ut custodiant te in omnibus viis tuis.<br class="calibre6"/>
<span id="x90_12" class="vn">12</span> In manibus portabunt te,<br class="calibre6"/> ne forte offendas ad lapidem pedem tuum.<br class="calibre6"/>
<span id="x90_13" class="vn">13</span> Super aspidem et basiliscum ambulabis,<br class="calibre6"/> et conculcabis leonem et draconem.<br class="calibre6"/>
<span id="x90_14" class="vn">14</span> Quoniam in me speravit, liberabo eum ;<br class="calibre6"/> protegam eum, quoniam cognovit nomen meum.<br class="calibre6"/>
<span id="x90_15" class="vn">15</span> Clamabit ad me, et ego exaudiam eum ;<br class="calibre6"/> cum ipso sum in tribulatione :<br class="calibre6"/> eripiam eum, et glorificabo eum.<br class="calibre6"/>
<span id="x90_16" class="vn">16</span> Longitudine dierum replebo eum,<br class="calibre6"/> et ostendam illi salutare meum.</div>
</div><div class="calibre5" id="calibre_pb_90"></div></body></html>
