<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Hi quoque venerunt ad David in Siceleg, cum adhuc fugeret Saul filium Cis, qui erant fortissimi et egregii pugnatores,
<span id="x12_2" class="vn">2</span> tendentes arcum, et utraque manu fundis saxa jacientes, et dirigentes sagittas, de fratribus Saul ex Benjamin.
<span id="x12_3" class="vn">3</span> Princeps Ahiecer, et Joas filii Samaa Gabaathites, et Jaziel, et Phallet filii Azmoth, et Baracha, et Jehu Anathotites.
<span id="x12_4" class="vn">4</span> Samaias quoque Gabaonites fortissimus inter triginta et super triginta. Jeremias, et Jeheziel, et Johanan, et Jezabad Gaderothites.
<span id="x12_5" class="vn">5</span> Et Eluzai, et Jerimuth, et Baalia, et Samaria, et Saphatia Haruphites.
<span id="x12_6" class="vn">6</span> Elcana, et Jesia, et Azareel, et Joëzer, et Jesbaam de Carehim :
<span id="x12_7" class="vn">7</span> Joëla quoque, et Zabadia filii Jeroham de Gedor.<br class="calibre6"/><br class="calibre6"/>
<span id="x12_8" class="vn">8</span> Sed et de Gaddi transfugerunt ad David cum lateret in deserto, viri robustissimi, et pugnatores optimi, tenentes clypeum et hastam : facies eorum quasi facies leonis, et veloces quasi capreæ in montibus :
<span id="x12_9" class="vn">9</span> Ezer princeps, Obdias secundus, Eliab tertius,
<span id="x12_10" class="vn">10</span> Masmana quartus, Jeremias quintus,
<span id="x12_11" class="vn">11</span> Ethi sextus, Eliel septimus,
<span id="x12_12" class="vn">12</span> Johanan octavus, Elzebad nonus,
<span id="x12_13" class="vn">13</span> Jeremias decimus, Machbanai undecimus.
<span id="x12_14" class="vn">14</span> Hi de filiis Gad principes exercitus : novissimus centum militibus præerat, et maximus mille.
<span id="x12_15" class="vn">15</span> Isti sunt qui transierunt Jordanem mense primo, quando inundare consuevit super ripas suas : et omnes fugaverunt qui morabantur in vallibus ad orientalem plagam et occidentalem.<br class="calibre6"/><br class="calibre6"/>
<span id="x12_16" class="vn">16</span> Venerunt autem et de Benjamin et de Juda ad præsidium in quo morabatur David.
<span id="x12_17" class="vn">17</span> Egressusque est David obviam eis, et ait : Si pacifice venistis ad me ut auxiliemini mihi, cor meum jungatur vobis : si autem insidiamini mihi pro adversariis meis, cum ego iniquitatem in manibus non habeam, videat Deus patrum nostrorum, et judicet.
<span id="x12_18" class="vn">18</span> Spiritus vero induit Amasai principem inter triginta, et ait : Tui sumus, o David, et tecum, fili Isai. Pax, pax tibi, et pax adjutoribus tuis : te enim adjuvat Deus tuus. Suscepit ergo eos David, et constituit principes turmæ.<br class="calibre6"/><br class="calibre6"/>
<span id="x12_19" class="vn">19</span> Porro de Manasse transfugerunt ad David, quando veniebat cum Philisthiim adversus Saul ut pugnaret : et non dimicavit cum eis, quia inito consilio remiserunt eum principes Philisthinorum, dicentes : Periculo capitis nostri revertetur ad dominum suum Saul.
<span id="x12_20" class="vn">20</span> Quando igitur reversus est in Siceleg, transfugerunt ad eum de Manasse, Ednas, et Jozabad, et Jedihel, et Michaël, et Ednas, et Jozabad, et Eliu, et Salathi, principes millium in Manasse.
<span id="x12_21" class="vn">21</span> Hi præbuerunt auxilium David adversus latrunculos : omnes enim erant viri fortissimi, et facti sunt principes in exercitu.
<span id="x12_22" class="vn">22</span> Sed et per singulos dies veniebant ad David ad auxiliandum ei, usque dum fieret grandis numerus, quasi exercitus Dei.<br class="calibre6"/><br class="calibre6"/>
<span id="x12_23" class="vn">23</span> Iste quoque est numerus principum exercitus qui venerunt ad David cum esset in Hebron, ut transferrent regnum Saul ad eum, juxta verbum Domini.
<span id="x12_24" class="vn">24</span> Filii Juda portantes clypeum et hastam, sex millia octingenti expediti ad prælium.
<span id="x12_25" class="vn">25</span> De filiis Simeon virorum fortissimorum ad pugnandum, septem millia centum.
<span id="x12_26" class="vn">26</span> De filiis Levi, quatuor millia sexcenti.
<span id="x12_27" class="vn">27</span> Jojoda quoque princeps de stirpe Aaron, et cum eo tria millia septingenti.
<span id="x12_28" class="vn">28</span> Sadoc etiam puer egregiæ indolis, et domus patris ejus, principes viginti duo.
<span id="x12_29" class="vn">29</span> De filiis autem Benjamin fratribus Saul, tria millia : magna enim pars eorum adhuc sequebatur domum Saul.
<span id="x12_30" class="vn">30</span> Porro de filiis Ephraim viginti millia octingenti, fortissimi robore, viri nominati in cognationibus suis.
<span id="x12_31" class="vn">31</span> Et ex dimidia tribu Manasse, decem et octo millia, singuli per nomina sua, venerunt ut constituerent regem David.
<span id="x12_32" class="vn">32</span> De filiis quoque Issachar viri eruditi, qui noverant singula tempora ad præcipiendum quid facere deberet Israël, principes ducenti : omnis autem reliqua tribus eorum consilium sequebatur.
<span id="x12_33" class="vn">33</span> Porro de Zabulon qui egrediebantur ad prælium, et stabant in acie instructi armis bellicis, quinquaginta millia venerunt in auxilium, non in corde duplici.
<span id="x12_34" class="vn">34</span> Et de Nephthali, principes mille, et cum eis instructi clypeo et hasta, triginta et septem millia.
<span id="x12_35" class="vn">35</span> De Dan etiam præparati ad prælium, viginti octo millia sexcenti.
<span id="x12_36" class="vn">36</span> Et de Aser egredientes ad pugnam, et in acie provocantes, quadraginta millia.
<span id="x12_37" class="vn">37</span> Trans Jordanem autem de filiis Ruben, et de Gad, et dimidia parte tribus Manasse, instructi armis bellicis, centum viginti millia.
<span id="x12_38" class="vn">38</span> Omnes isti viri bellatores expediti ad pugnandum, corde perfecto venerunt in Hebron, ut constituerent regem David super universum Israël : sed et omnes reliqui ex Israël uno corde erant, ut rex fieret David.
<span id="x12_39" class="vn">39</span> Fueruntque ibi apud David tribus diebus comedentes et bibentes : præparaverant enim eis fratres sui.
<span id="x12_40" class="vn">40</span> Sed et qui juxta eos erant, usque ad Issachar, et Zabulon, et Nephthali, afferebant panes in asinis, et camelis, et mulis, et bobus ad vescendum : farinam, palathas, uvam passam, vinum, oleum, boves, arietes ad omnem copiam : gaudium quippe erat in Israël.
</div><div class="calibre5" id="calibre_pb_12"></div></body></html>
