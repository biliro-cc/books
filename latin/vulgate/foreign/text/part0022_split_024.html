<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a><div class="poetry"> <span id="x24_1" class="vn">1</span> Ne æmuleris viros malos,<br class="calibre6"/> nec desideres esse cum eis :<br class="calibre6"/>
<span id="x24_2" class="vn">2</span> quia rapinas meditatur mens eorum,<br class="calibre6"/> et fraudes labia eorum loquuntur.<br class="calibre6"/>
<span id="x24_3" class="vn">3</span> Sapientia ædificabitur domus,<br class="calibre6"/> et prudentia roborabitur.<br class="calibre6"/>
<span id="x24_4" class="vn">4</span> In doctrina replebuntur cellaria,<br class="calibre6"/> universa substantia pretiosa et pulcherrima.<br class="calibre6"/>
<span id="x24_5" class="vn">5</span> Vir sapiens fortis est,<br class="calibre6"/> et vir doctus robustus et validus :<br class="calibre6"/>
<span id="x24_6" class="vn">6</span> quia cum dispositione initur bellum,<br class="calibre6"/> et erit salus ubi multa consilia sunt.<br class="calibre6"/>
<span id="x24_7" class="vn">7</span> Excelsa stulto sapientia ;<br class="calibre6"/> in porta non aperiet os suum.<br class="calibre6"/>
<span id="x24_8" class="vn">8</span> Qui cogitat mala facere stultus vocabitur :<br class="calibre6"/>
<span id="x24_9" class="vn">9</span> cogitatio stulti peccatum est,<br class="calibre6"/> et abominatio hominum detractor.<br class="calibre6"/>
<span id="x24_10" class="vn">10</span> Si desperaveris lassus in die angustiæ,<br class="calibre6"/> imminuetur fortitudo tua.</div><br class="calibre6"/><br class="calibre6"/>
<div class="poetry"><span id="x24_11" class="vn">11</span> Erue eos qui ducuntur ad mortem,<br class="calibre6"/> et qui trahuntur ad interitum, liberare ne cesses.<br class="calibre6"/>
<span id="x24_12" class="vn">12</span> Si dixeris : Vires non suppetunt ;<br class="calibre6"/> qui inspector est cordis ipse intelligit :<br class="calibre6"/> et servatorem animæ tuæ nihil fallit,<br class="calibre6"/> reddetque homini juxta opera sua.<br class="calibre6"/>
<span id="x24_13" class="vn">13</span> Comede, fili mi, mel, quia bonum est,<br class="calibre6"/> et favum dulcissimum gutturi tuo.<br class="calibre6"/>
<span id="x24_14" class="vn">14</span> Sic et doctrina sapientiæ animæ tuæ :<br class="calibre6"/> quam cum inveneris, habebis in novissimis spem,<br class="calibre6"/> et spes tua non peribit.<br class="calibre6"/>
<span id="x24_15" class="vn">15</span> Ne insidieris, et quæras impietatem in domo justi,<br class="calibre6"/> neque vastes requiem ejus.<br class="calibre6"/>
<span id="x24_16" class="vn">16</span> Septies enim cadet justus, et resurget :<br class="calibre6"/> impii autem corruent in malum.<br class="calibre6"/>
<span id="x24_17" class="vn">17</span> Cum ceciderit inimicus tuus ne gaudeas,<br class="calibre6"/> et in ruina ejus ne exsultet cor tuum :<br class="calibre6"/>
<span id="x24_18" class="vn">18</span> ne forte videat Dominus, et displiceat ei,<br class="calibre6"/> et auferat ab eo iram suam.<br class="calibre6"/>
<span id="x24_19" class="vn">19</span> Ne contendas cum pessimis,<br class="calibre6"/> nec æmuleris impios :<br class="calibre6"/>
<span id="x24_20" class="vn">20</span> quoniam non habent futurorum spem mali,<br class="calibre6"/> et lucerna impiorum extinguetur.<br class="calibre6"/>
<span id="x24_21" class="vn">21</span> Time Dominum, fili mi, et regem,<br class="calibre6"/> et cum detractoribus non commiscearis :<br class="calibre6"/>
<span id="x24_22" class="vn">22</span> quoniam repente consurget perditio eorum,<br class="calibre6"/> et ruinam utriusque quis novit ?</div><br class="calibre6"/><br class="calibre6"/>
<span id="x24_23" class="vn">23</span> Hæc quoque sapientibus. <div class="poetry">Cognoscere personam in judicio non est bonum.<br class="calibre6"/>
<span id="x24_24" class="vn">24</span> Qui dicunt impio : Justus es : maledicent eis populi,<br class="calibre6"/> et detestabuntur eos tribus.<br class="calibre6"/>
<span id="x24_25" class="vn">25</span> Qui arguunt eum laudabuntur,<br class="calibre6"/> et super ipsos veniet benedictio.<br class="calibre6"/>
<span id="x24_26" class="vn">26</span> Labia deosculabitur<br class="calibre6"/> qui recta verba respondet.<br class="calibre6"/>
<span id="x24_27" class="vn">27</span> Præpara foris opus tuum,<br class="calibre6"/> et diligenter exerce agrum tuum,<br class="calibre6"/> ut postea ædifices domum tuam.<br class="calibre6"/>
<span id="x24_28" class="vn">28</span> Ne sis testis frustra contra proximum tuum,<br class="calibre6"/> nec lactes quemquam labiis tuis.<br class="calibre6"/>
<span id="x24_29" class="vn">29</span> Ne dicas : Quomodo fecit mihi, sic faciam ei ;<br class="calibre6"/> reddam unicuique secundum opus suum.</div><br class="calibre6"/><br class="calibre6"/>
<div class="poetry"><span id="x24_30" class="vn">30</span> Per agrum hominis pigri transivi,<br class="calibre6"/> et per vineam viri stulti :<br class="calibre6"/>
<span id="x24_31" class="vn">31</span> et ecce totum repleverant urticæ,<br class="calibre6"/> et operuerant superficiem ejus spinæ,<br class="calibre6"/> et maceria lapidum destructa erat.<br class="calibre6"/>
<span id="x24_32" class="vn">32</span> Quod cum vidissem, posui in corde meo,<br class="calibre6"/> et exemplo didici disciplinam.<br class="calibre6"/>
<span id="x24_33" class="vn">33</span> Parum, inquam, dormies, modicum dormitabis ;<br class="calibre6"/> pauxillum manus conseres ut quiescas :<br class="calibre6"/>
<span id="x24_34" class="vn">34</span> et veniet tibi quasi cursor egestas,<br class="calibre6"/> et mendicitas quasi vir armatus.</div>
</div><div class="calibre5" id="calibre_pb_24"></div></body></html>
