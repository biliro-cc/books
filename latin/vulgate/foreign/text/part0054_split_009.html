<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Nam de ministerio, quod fit in sanctos ex abundanti est mihi scribere vobis.
<span id="x9_2" class="vn">2</span> Scio enim promptum animum vestrum : pro quo de vobis glorior apud Macedones. Quoniam et Achaia parata est ab anno præterito, et vestra æmulatio provocavit plurimos.
<span id="x9_3" class="vn">3</span> Misi autem fratres : ut ne quod gloriamur de vobis, evacuetur in hac parte, ut (quemadmodum dixi) parati sitis :
<span id="x9_4" class="vn">4</span> ne cum venerint Macedones mecum, et invenerint vos imparatos, erubescamus nos (ut non dicamus vos) in hac substantia.
<span id="x9_5" class="vn">5</span> Necessarium ergo existimavi rogare fratres, ut præveniant ad vos, et præparent repromissam benedictionem hanc paratam esse sic, quasi benedictionem, non tamquam avaritiam.<br class="calibre6"/><br class="calibre6"/>
<span id="x9_6" class="vn">6</span> Hoc autem dico : qui parce seminat, parce et metet : et qui seminat in benedictionibus, de benedictionibus et metet.
<span id="x9_7" class="vn">7</span> Unusquisque, prout destinavit in corde suo, non ex tristitia, aut ex necessitate : hilarem enim datorem diligit Deus.
<span id="x9_8" class="vn">8</span> Potens est autem Deus omnem gratiam abundare facere in vobis : ut in omnibus semper omnem sufficientiam habentes, abundetis in omne opus bonum,
<span id="x9_9" class="vn">9</span> sicut scriptum est : Dispersit, dedit pauperibus : justitia ejus manet in sæculum sæculi.
<span id="x9_10" class="vn">10</span> Qui autem administrat semen seminanti : et panem ad manducandum præstabit, et multiplicabit semen vestrum, et augebit incrementa frugum justitiæ vestræ :
<span id="x9_11" class="vn">11</span> ut in omnibus locupletati abundetis in omnem simplicitatem, quæ operatur per nos gratiarum actionem Deo.
<span id="x9_12" class="vn">12</span> Quoniam ministerium hujus officii non solum supplet ea quæ desunt sanctis, sed etiam abundat per multas gratiarum actiones in Domino,
<span id="x9_13" class="vn">13</span> per probationem ministerii hujus, glorificantes Deum in obedientia confessionis vestræ, in Evangelium Christi, et simplicitate communicationis in illos, et in omnes,
<span id="x9_14" class="vn">14</span> et in ipsorum obsecratione pro vobis, desiderantium vos propter eminentem gratiam Dei in vobis.
<span id="x9_15" class="vn">15</span> Gratias Deo super inenarrabili dono ejus.
</div><div class="calibre5" id="calibre_pb_9"></div></body></html>
