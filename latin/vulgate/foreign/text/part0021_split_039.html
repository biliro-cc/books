<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c39" id="c39"><span class="chapter-num">39</span></a> <span id="x39_1" class="vn">1</span> In finem. Psalmus ipsi David.
<div class="poetry"><span id="x39_2" class="vn">2</span> Exspectans exspectavi Dominum,<br class="calibre6"/> et intendit mihi.<br class="calibre6"/>
<span id="x39_3" class="vn">3</span> Et exaudivit preces meas,<br class="calibre6"/> et eduxit me de lacu miseriæ et de luto fæcis.<br class="calibre6"/> Et statuit super petram pedes meos,<br class="calibre6"/> et direxit gressus meos.<br class="calibre6"/>
<span id="x39_4" class="vn">4</span> Et immisit in os meum canticum novum,<br class="calibre6"/> carmen Deo nostro.<br class="calibre6"/> Videbunt multi, et timebunt,<br class="calibre6"/> et sperabunt in Domino.<br class="calibre6"/>
<span id="x39_5" class="vn">5</span> Beatus vir cujus est nomen Domini spes ejus,<br class="calibre6"/> et non respexit in vanitates et insanias falsas.<br class="calibre6"/>
<span id="x39_6" class="vn">6</span> Multa fecisti tu, Domine Deus meus, mirabilia tua ;<br class="calibre6"/> et cogitationibus tuis non est qui similis sit tibi.<br class="calibre6"/> Annuntiavi et locutus sum :<br class="calibre6"/> multiplicati sunt super numerum.<br class="calibre6"/>
<span id="x39_7" class="vn">7</span> Sacrificium et oblationem noluisti ;<br class="calibre6"/> aures autem perfecisti mihi.<br class="calibre6"/> Holocaustum et pro peccato non postulasti ;<br class="calibre6"/>
<span id="x39_8" class="vn">8</span> tunc dixi : Ecce venio.<br class="calibre6"/> In capite libri scriptum est de me,<br class="calibre6"/>
<span id="x39_9" class="vn">9</span> ut facerem voluntatem tuam.<br class="calibre6"/> Deus meus, volui,<br class="calibre6"/> et legem tuam in medio cordis mei.<br class="calibre6"/>
<span id="x39_10" class="vn">10</span> Annuntiavi justitiam tuam in ecclesia magna ;<br class="calibre6"/> ecce labia mea non prohibebo : Domine, tu scisti.<br class="calibre6"/>
<span id="x39_11" class="vn">11</span> Justitiam tuam non abscondi in corde meo ;<br class="calibre6"/> veritatem tuam et salutare tuum dixi ;<br class="calibre6"/> non abscondi misericordiam tuam et veritatem tuam a concilio multo.<br class="calibre6"/>
<span id="x39_12" class="vn">12</span> Tu autem, Domine, ne longe facias miserationes tuas a me ;<br class="calibre6"/> misericordia tua et veritas tua semper susceperunt me.<br class="calibre6"/>
<span id="x39_13" class="vn">13</span> Quoniam circumdederunt me mala quorum non est numerus ;<br class="calibre6"/> comprehenderunt me iniquitates meæ, et non potui ut viderem.<br class="calibre6"/> Multiplicatæ sunt super capillos capitis mei,<br class="calibre6"/> et cor meum dereliquit me.<br class="calibre6"/>
<span id="x39_14" class="vn">14</span> Complaceat tibi, Domine, ut eruas me ;<br class="calibre6"/> Domine, ad adjuvandum me respice.<br class="calibre6"/>
<span id="x39_15" class="vn">15</span> Confundantur et revereantur simul,<br class="calibre6"/> qui quærunt animam meam ut auferant eam ;<br class="calibre6"/> convertantur retrorsum et revereantur,<br class="calibre6"/> qui volunt mihi mala.<br class="calibre6"/>
<span id="x39_16" class="vn">16</span> Ferant confestim confusionem suam,<br class="calibre6"/> qui dicunt mihi : Euge, euge !<br class="calibre6"/>
<span id="x39_17" class="vn">17</span> Exsultent et lætentur super te omnes quærentes te ;<br class="calibre6"/> et dicant semper : Magnificetur Dominus, qui diligunt salutare tuum.<br class="calibre6"/>
<span id="x39_18" class="vn">18</span> Ego autem mendicus sum et pauper ;<br class="calibre6"/> Dominus sollicitus est mei.<br class="calibre6"/> Adjutor meus et protector meus tu es ;<br class="calibre6"/> Deus meus, ne tardaveris.</div>
</div><div class="calibre5" id="calibre_pb_39"></div></body></html>
