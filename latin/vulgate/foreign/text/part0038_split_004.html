<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Michæa - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Et erit : in novissimo dierum<br class="calibre6"/> erit mons domus Domini præparatus in vertice montium,<br class="calibre6"/> et sublimis super colles :<br class="calibre6"/> et fluent ad eum populi,<br class="calibre6"/>
<span id="x4_2" class="vn">2</span> et properabunt gentes multæ, et dicent :<br class="calibre6"/> Venite, ascendamus ad montem Domini,<br class="calibre6"/> et ad domum Dei Jacob :<br class="calibre6"/> et docebit nos de viis suis,<br class="calibre6"/> et ibimus in semitis ejus,<br class="calibre6"/> quia de Sion egredietur lex,<br class="calibre6"/> et verbum Domini de Jerusalem.<br class="calibre6"/>
<span id="x4_3" class="vn">3</span> Et judicabit inter populos multos,<br class="calibre6"/> et corripiet gentes fortes usque in longinquum :<br class="calibre6"/> et concident gladios suos in vomeres,<br class="calibre6"/> et hastas suas in ligones :<br class="calibre6"/> non sumet gens adversus gentem gladium,<br class="calibre6"/> et non discent ultra belligerare.<br class="calibre6"/>
<span id="x4_4" class="vn">4</span> Et sedebit vir subtus vitem suam et subtus ficum suam,<br class="calibre6"/> et non erit qui deterreat,<br class="calibre6"/> quia os Domini exercituum locutum est.<br class="calibre6"/>
<span id="x4_5" class="vn">5</span> Quia omnes populi ambulabunt<br class="calibre6"/> unusquisque in nomine dei sui ;<br class="calibre6"/> nos autem ambulabimus<br class="calibre6"/> in nomine Domini Dei nostri,<br class="calibre6"/> in æternum et ultra.</div><br class="calibre6"/><br class="calibre6"/>
<div class="poetry"><span id="x4_6" class="vn">6</span> In die illa, dicit Dominus,<br class="calibre6"/> congregabo claudicantem,<br class="calibre6"/> et eam quam ejeceram colligam,<br class="calibre6"/> et quam afflixeram :<br class="calibre6"/>
<span id="x4_7" class="vn">7</span> et ponam claudicantem in reliquias,<br class="calibre6"/> et eam quæ laboraverat, in gentem robustam :<br class="calibre6"/> et regnabit Dominus super eos in monte Sion,<br class="calibre6"/> ex hoc nunc et usque in æternum.<br class="calibre6"/>
<span id="x4_8" class="vn">8</span> Et tu, turris gregis nebulosa filiæ Sion,<br class="calibre6"/> usque ad te veniet,<br class="calibre6"/> et veniet potestas prima,<br class="calibre6"/> regnum filiæ Jerusalem.<br class="calibre6"/>
<span id="x4_9" class="vn">9</span> Nunc quare mœrore contraheris ?<br class="calibre6"/> numquid rex non est tibi,<br class="calibre6"/> aut consiliarius tuus periit,<br class="calibre6"/> quia comprehendit te dolor sicut parturientem ?<br class="calibre6"/>
<span id="x4_10" class="vn">10</span> Dole et satage, filia Sion, quasi parturiens,<br class="calibre6"/> quia nunc egredieris de civitate,<br class="calibre6"/> et habitabis in regione,<br class="calibre6"/> et venies usque ad Babylonem :<br class="calibre6"/> ibi liberaberis,<br class="calibre6"/> ibi redimet te Dominus de manu inimicorum tuorum.<br class="calibre6"/>
<span id="x4_11" class="vn">11</span> Et nunc congregatæ sunt super te gentes multæ, quæ dicunt :<br class="calibre6"/> Lapidetur, et aspiciat in Sion oculus noster.<br class="calibre6"/>
<span id="x4_12" class="vn">12</span> Ipsi autem non cognoverunt cogitationes Domini,<br class="calibre6"/> et non intellexerunt consilium ejus,<br class="calibre6"/> quia congregavit eos quasi fœnum areæ.<br class="calibre6"/>
<span id="x4_13" class="vn">13</span> Surge, et tritura, filia Sion,<br class="calibre6"/> quia cornu tuum ponam ferreum,<br class="calibre6"/> et ungulas tuas ponam æreas ;<br class="calibre6"/> et comminues populos multos,<br class="calibre6"/> et interficies Domino rapinas eorum,<br class="calibre6"/> et fortitudinem eorum Domino universæ terræ.</div>
</div><div class="calibre5" id="calibre_pb_4"></div></body></html>
