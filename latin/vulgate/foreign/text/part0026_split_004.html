<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Fili, eleemosynam pauperis ne defraudes,<br class="calibre6"/> et oculos tuos ne transvertas a paupere.<br class="calibre6"/>
<span id="x4_2" class="vn">2</span> Animam esurientem ne despexeris,<br class="calibre6"/> et non exasperes pauperem in inopia sua.<br class="calibre6"/>
<span id="x4_3" class="vn">3</span> Cor inopis ne afflixeris,<br class="calibre6"/> et non protrahas datum angustianti.<br class="calibre6"/>
<span id="x4_4" class="vn">4</span> Rogationem contribulati ne abjicias,<br class="calibre6"/> et non avertas faciem tuam ab egeno.<br class="calibre6"/>
<span id="x4_5" class="vn">5</span> Ab inope ne avertas oculos tuos propter iram :<br class="calibre6"/> et non relinquas quærentibus tibi retro maledicere.<br class="calibre6"/>
<span id="x4_6" class="vn">6</span> Maledicentis enim tibi in amaritudine animæ,<br class="calibre6"/> exaudietur deprecatio illius :<br class="calibre6"/> exaudiet autem eum qui fecit illum.<br class="calibre6"/>
<span id="x4_7" class="vn">7</span> Congregationi pauperum affabilem te facito :<br class="calibre6"/> et presbytero humilia animam tuam,<br class="calibre6"/> et magnato humilia caput tuum.<br class="calibre6"/>
<span id="x4_8" class="vn">8</span> Declina pauperi sine tristitia aurem tuam,<br class="calibre6"/> et redde debitum tuum,<br class="calibre6"/> et responde illi pacifica in mansuetudine.<br class="calibre6"/>
<span id="x4_9" class="vn">9</span> Libera eum qui injuriam patitur de manu superbi,<br class="calibre6"/> et non acide feras in anima tua.<br class="calibre6"/>
<span id="x4_10" class="vn">10</span> In judicando esto pupillis misericors ut pater,<br class="calibre6"/> et pro viro matri illorum :<br class="calibre6"/>
<span id="x4_11" class="vn">11</span> et eris tu velut filius Altissimi obediens,<br class="calibre6"/> et miserebitur tui magis quam mater.</div><br class="calibre6"/><br class="calibre6"/>
<div class="poetry"><span id="x4_12" class="vn">12</span> Sapientia filiis suis vitam inspirat :<br class="calibre6"/> et suscipit inquirentes se,<br class="calibre6"/> et præibit in via justitiæ.<br class="calibre6"/>
<span id="x4_13" class="vn">13</span> Et qui illam diligit, diligit vitam,<br class="calibre6"/> et qui vigilaverint ad illam complectentur placorem ejus.<br class="calibre6"/>
<span id="x4_14" class="vn">14</span> Qui tenuerint illam, vitam hæreditabunt :<br class="calibre6"/> et quo introibit benedicet Deus.<br class="calibre6"/>
<span id="x4_15" class="vn">15</span> Qui serviunt ei obsequentes erunt sancto :<br class="calibre6"/> et eos qui diligunt illam, diligit Deus.<br class="calibre6"/>
<span id="x4_16" class="vn">16</span> Qui audit illam judicabit gentes :<br class="calibre6"/> et qui intuetur illam permanebit confidens.<br class="calibre6"/>
<span id="x4_17" class="vn">17</span> Si crediderit ei, hæreditabit illam,<br class="calibre6"/> et erunt in confirmatione creaturæ illius :<br class="calibre6"/>
<span id="x4_18" class="vn">18</span> quoniam in tentatione ambulat cum eo,<br class="calibre6"/> et in primis eligit eum.<br class="calibre6"/>
<span id="x4_19" class="vn">19</span> Timorem, et metum, et probationem inducet super illum :<br class="calibre6"/> et cruciabit illum in tribulatione doctrinæ suæ,<br class="calibre6"/> donec tentet eum in cogitationibus suis,<br class="calibre6"/> et credat animæ illius.<br class="calibre6"/>
<span id="x4_20" class="vn">20</span> Et firmabit illum, et iter adducet directum ad illum,<br class="calibre6"/> et lætificabit illum :<br class="calibre6"/>
<span id="x4_21" class="vn">21</span> et denudabit absconsa sua illi,<br class="calibre6"/> et thesaurizabit super illum scientiam et intellectum justitiæ.<br class="calibre6"/>
<span id="x4_22" class="vn">22</span> Si autem oberraverit, derelinquet eum,<br class="calibre6"/> et tradet eum in manus inimici sui.</div><br class="calibre6"/><br class="calibre6"/>
<div class="poetry"><span id="x4_23" class="vn">23</span> Fili, conserva tempus,<br class="calibre6"/> et devita a malo.<br class="calibre6"/>
<span id="x4_24" class="vn">24</span> Pro anima tua ne confundaris dicere verum :<br class="calibre6"/>
<span id="x4_25" class="vn">25</span> est enim confusio adducens peccatum,<br class="calibre6"/> et est confusio adducens gloriam et gratiam.<br class="calibre6"/>
<span id="x4_26" class="vn">26</span> Ne accipias faciem adversus faciem tuam,<br class="calibre6"/> nec adversus animam tuam mendacium.<br class="calibre6"/>
<span id="x4_27" class="vn">27</span> Ne reverearis proximum tuum in casu suo,<br class="calibre6"/>
<span id="x4_28" class="vn">28</span> nec retineas verbum in tempore salutis.<br class="calibre6"/> Non abscondas sapientiam tuam in decore suo :<br class="calibre6"/>
<span id="x4_29" class="vn">29</span> in lingua enim sapientia dignoscitur :<br class="calibre6"/> et sensus, et scientia, et doctrina in verbo sensati,<br class="calibre6"/> et firmamentum in operibus justitiæ.<br class="calibre6"/>
<span id="x4_30" class="vn">30</span> Non contradicas verbo veritatis ullo modo,<br class="calibre6"/> et de mendacio ineruditionis tuæ confundere.<br class="calibre6"/>
<span id="x4_31" class="vn">31</span> Non confundaris confiteri peccata tua,<br class="calibre6"/> et ne subjicias te omni homini pro peccato.<br class="calibre6"/>
<span id="x4_32" class="vn">32</span> Noli resistere contra faciem potentis,<br class="calibre6"/> nec coneris contra ictum fluvii.<br class="calibre6"/>
<span id="x4_33" class="vn">33</span> Pro justitia agonizare pro anima tua,<br class="calibre6"/> et usque ad mortem certa pro justitia :<br class="calibre6"/> et Deus expugnabit pro te inimicos tuos.<br class="calibre6"/>
<span id="x4_34" class="vn">34</span> Noli citatus esse in lingua tua,<br class="calibre6"/> et inutilis, et remissus in operibus tuis.<br class="calibre6"/>
<span id="x4_35" class="vn">35</span> Noli esse sicut leo in domo tua,<br class="calibre6"/> evertens domesticos tuos, et opprimens subjectos tibi.<br class="calibre6"/>
<span id="x4_36" class="vn">36</span> Non sit porrecta manus tua ad accipiendum,<br class="calibre6"/> et ad dandum collecta.</div>
</div><div class="calibre5" id="calibre_pb_4"></div></body></html>
