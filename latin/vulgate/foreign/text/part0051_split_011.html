<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Audierunt autem Apostoli et fratres qui erant in Judæa, quoniam et gentes receperunt verbum Dei.
<span id="x11_2" class="vn">2</span> Cum autem ascendisset Petrus Jerosolymam, disceptabant adversus illum qui erant ex circumcisione,
<span id="x11_3" class="vn">3</span> dicentes : Quare introisti ad viros præputium habentes, et manducasti cum illis ?
<span id="x11_4" class="vn">4</span> Incipiens autem Petrus exponebat illis ordinem, dicens :
<span id="x11_5" class="vn">5</span> Ego eram in civitate Joppe orans, et vidi in excessu mentis visionem, descendens vas quoddam velut linteum magnum quatuor initiis summitti de cælo, et venit usque ad me.
<span id="x11_6" class="vn">6</span> In quod intuens considerabam, et vidi quadrupedia terræ, et bestias, et reptilia, et volatilia cæli.
<span id="x11_7" class="vn">7</span> Audivi autem et vocem dicentem mihi : Surge, Petre : occide, et manduca.
<span id="x11_8" class="vn">8</span> Dixi autem : Nequaquam Domine : quia commune aut immundum numquam introivit in os meum.
<span id="x11_9" class="vn">9</span> Respondit autem vox secundo de cælo : Quæ Deus mundavit, tu ne commune dixeris.
<span id="x11_10" class="vn">10</span> Hoc autem factum est per ter : et recepta sunt omnia rursum in cælum.
<span id="x11_11" class="vn">11</span> Et ecce viri tres confestim astiterunt in domo in qua eram, missi a Cæsarea ad me.
<span id="x11_12" class="vn">12</span> Dixit autem Spiritus mihi ut irem cum illis, nihil hæsitans. Venerunt autem mecum et sex fratres isti, et ingressi sumus in domum viri.
<span id="x11_13" class="vn">13</span> Narravit autem nobis quomodo vidisset angelum in domo sua, stantem et dicentem sibi : Mitte in Joppen, et accersi Simonem qui cognominatur Petrus,
<span id="x11_14" class="vn">14</span> qui loquetur tibi verba in quibus salvus eris tu, et universa domus tua.
<span id="x11_15" class="vn">15</span> Cum autem cœpissem loqui, cecidit Spiritus Sanctus super eos, sicut et in nos in initio.
<span id="x11_16" class="vn">16</span> Recordatus sum autem verbi Domini, sicut dicebat : Joannes quidem baptizavit aqua, vos autem baptizabimini Spiritu Sancto.
<span id="x11_17" class="vn">17</span> Si ergo eamdem gratiam dedit illis Deus, sicut et nobis qui credidimus in Dominum Jesum Christum : ego quis eram, qui possem prohibere Deum ?
<span id="x11_18" class="vn">18</span> His auditis, tacuerunt : et glorificaverunt Deum, dicentes : Ergo et gentibus pœnitentiam dedit Deus ad vitam.<br class="calibre6"/><br class="calibre6"/>
<span id="x11_19" class="vn">19</span> Et illi quidem qui dispersi fuerant a tribulatione quæ facta fuerat sub Stephano, perambulaverunt usque Phœnicen, et Cyprum, et Antiochiam, nemini loquentes verbum, nisi solis Judæis.
<span id="x11_20" class="vn">20</span> Erant autem quidam ex eis viri Cyprii et Cyrenæi, qui cum introissent Antiochiam, loquebantur et ad Græcos, annuntiantes Dominum Jesum.
<span id="x11_21" class="vn">21</span> Et erat manus Domini cum eis : multusque numerus credentium conversus est ad Dominum.
<span id="x11_22" class="vn">22</span> Pervenit autem sermo ad aures ecclesiæ quæ erat Jerosolymis super istis : et miserunt Barnabam usque ad Antiochiam.
<span id="x11_23" class="vn">23</span> Qui cum pervenisset, et vidisset gratiam Dei, gavisus est : et hortabatur omnes in proposito cordis permanere in Domino :
<span id="x11_24" class="vn">24</span> quia erat vir bonus, et plenus Spiritu Sancto, et fide. Et apposita est multa turba Domino.<br class="calibre6"/><br class="calibre6"/>
<span id="x11_25" class="vn">25</span> Profectus est autem Barnabas Tarsum, ut quæreret Saulum : quem cum invenisset, perduxit Antiochiam.
<span id="x11_26" class="vn">26</span> Et annum totum conversati sunt ibi in ecclesia : et docuerunt turbam multam, ita ut cognominarentur primum Antiochiæ discipuli, christiani.
<span id="x11_27" class="vn">27</span> In his autem diebus supervenerunt ab Jerosolymis prophetæ Antiochiam :
<span id="x11_28" class="vn">28</span> et surgens unus ex eis nomine Agabus, significabat per spiritum famem magnam futuram in universo orbe terrarum, quæ facta est sub Claudio.
<span id="x11_29" class="vn">29</span> Discipuli autem, prout quis habebat, proposuerunt singuli in ministerium mittere habitantibus in Judæa fratribus :
<span id="x11_30" class="vn">30</span> quod et fecerunt, mittentes ad seniores per manus Barnabæ et Sauli.
</div><div class="calibre5" id="calibre_pb_11"></div></body></html>
