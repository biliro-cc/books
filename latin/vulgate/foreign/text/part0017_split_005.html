<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Tobiæ - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Tunc respondit Tobias patri suo, et dixit : Omnia quæcumque præcepisti mihi faciam, pater.
<span id="x5_2" class="vn">2</span> Quomodo autem pecuniam hanc requiram, ignoro : ille me nescit, et ego eum ignoro : quod signum dabo ei ? sed neque viam per quam pergatur illuc aliquando cognovi.
<span id="x5_3" class="vn">3</span> Tunc pater suus respondit illi, et dixit : Chirographum quidem illius penes me habeo : quod dum illi ostenderis, statim restituet.
<span id="x5_4" class="vn">4</span> Sed perge nunc, et inquire tibi aliquem fidelem virum, qui eat tecum salva mercede sua, ut dum adhuc vivo, recipias eam.
<span id="x5_5" class="vn">5</span> Tunc egressus Tobias, invenit juvenem splendidum stantem præcinctum, et quasi paratum ad ambulandum.
<span id="x5_6" class="vn">6</span> Et ignorans quod angelus Dei esset, salutavit eum, et dixit : Unde te habemus, bone juvenis ?
<span id="x5_7" class="vn">7</span> At ille respondit : Ex filiis Israël. Et Tobias dixit ei : Nosti viam quæ ducit in regionem Medorum ?
<span id="x5_8" class="vn">8</span> Cui respondit : Novi : et omnia itinera ejus frequenter ambulavi, et mansi apud Gabelum fratrem nostrum, qui moratur in Rages civitate Medorum, quæ posita est in monte Ecbatanis.
<span id="x5_9" class="vn">9</span> Cui Tobias ait : Sustine me obsecro, donec hæc ipsa nuntiem patri meo.
<span id="x5_10" class="vn">10</span> Tunc ingressus Tobias, indicavit universa hæc patri suo. Super quæ admiratus pater, rogavit ut introiret ad eum.
<span id="x5_11" class="vn">11</span> Ingressus itaque salutavit eum, et dixit : Gaudium tibi sit semper.
<span id="x5_12" class="vn">12</span> Et ait Tobias : Quale gaudium mihi erit, qui in tenebris sedeo, et lumen cæli non video ?
<span id="x5_13" class="vn">13</span> Cui ait juvenis : Forti animo esto : in proximo est ut a Deo cureris.
<span id="x5_14" class="vn">14</span> Dixit itaque illi Tobias : Numquid poteris perducere filium meum ad Gabelum in Rages civitatem Medorum ? et cum redieris, restituam tibi mercedem tuam.
<span id="x5_15" class="vn">15</span> Et dixit ei angelus : Ego ducam, et reducam eum ad te.
<span id="x5_16" class="vn">16</span> Cui Tobias respondit : Rogo te, indica mihi de qua domo aut de qua tribu es tu.
<span id="x5_17" class="vn">17</span> Cui Raphaël angelus dixit : Genus quæris mercenarii, an ipsum mercenarium qui cum filio tuo eat ?
<span id="x5_18" class="vn">18</span> sed ne forte sollicitum te reddam, ego sum Azarias Ananiæ magni filius.
<span id="x5_19" class="vn">19</span> Et Tobias respondit : Ex magno genere es tu. Sed peto ne irascaris quod voluerim cognoscere genus tuum.
<span id="x5_20" class="vn">20</span> Dixit autem illi angelus : Ego sanum ducam, et sanum tibi reducam filium tuum.
<span id="x5_21" class="vn">21</span> Respondens autem Tobias, ait : Bene ambuletis, et sit Deus in itinere vestro, et angelus ejus comitetur vobiscum.<br class="calibre6"/><br class="calibre6"/>
<span id="x5_22" class="vn">22</span> Tunc paratis omnibus quæ erant in via portanda, fecit Tobias vale patri suo et matri suæ, et ambulaverunt ambo simul.
<span id="x5_23" class="vn">23</span> Cumque profecti essent, cœpit mater ejus flere, et dicere : Baculum senectutis nostræ tulisti, et transmisisti a nobis.
<span id="x5_24" class="vn">24</span> Numquam fuisset ipsa pecunia, pro qua misisti eum :
<span id="x5_25" class="vn">25</span> sufficiebat enim nobis paupertas nostra, ut divitias computaremus hoc, quod videbamus filium nostrum.
<span id="x5_26" class="vn">26</span> Dixitque ei Tobias : Noli flere : salvus perveniet filius noster, et salvus revertetur ad nos, et oculi tui videbunt illum.
<span id="x5_27" class="vn">27</span> Credo enim quod angelus Dei bonus comitetur ei, et bene disponat omnia quæ circa eum geruntur, ita ut cum gaudio revertatur ad nos.
<span id="x5_28" class="vn">28</span> Ad hanc vocem cessavit mater ejus flere, et tacuit.
</div><div class="calibre5" id="calibre_pb_5"></div></body></html>
