<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c144" id="c144"><span class="chapter-num">144</span></a> <span id="x144_1" class="vn">1</span> Laudatio ipsi David. <div class="poetry">Exaltabo te, Deus meus rex,<br class="calibre6"/> et benedicam nomini tuo in sæculum, et in sæculum sæculi.<br class="calibre6"/>
<span id="x144_2" class="vn">2</span> Per singulos dies benedicam tibi,<br class="calibre6"/> et laudabo nomen tuum in sæculum, et in sæculum sæculi.<br class="calibre6"/>
<span id="x144_3" class="vn">3</span> Magnus Dominus, et laudabilis nimis,<br class="calibre6"/> et magnitudinis ejus non est finis.<br class="calibre6"/>
<span id="x144_4" class="vn">4</span> Generatio et generatio laudabit opera tua,<br class="calibre6"/> et potentiam tuam pronuntiabunt.<br class="calibre6"/>
<span id="x144_5" class="vn">5</span> Magnificentiam gloriæ sanctitatis tuæ loquentur,<br class="calibre6"/> et mirabilia tua narrabunt.<br class="calibre6"/>
<span id="x144_6" class="vn">6</span> Et virtutem terribilium tuorum dicent,<br class="calibre6"/> et magnitudinem tuam narrabunt.<br class="calibre6"/>
<span id="x144_7" class="vn">7</span> Memoriam abundantiæ suavitatis tuæ eructabunt,<br class="calibre6"/> et justitia tua exsultabunt.<br class="calibre6"/>
<span id="x144_8" class="vn">8</span> Miserator et misericors Dominus :<br class="calibre6"/> patiens, et multum misericors.<br class="calibre6"/>
<span id="x144_9" class="vn">9</span> Suavis Dominus universis,<br class="calibre6"/> et miserationes ejus super omnia opera ejus.<br class="calibre6"/>
<span id="x144_10" class="vn">10</span> Confiteantur tibi, Domine, omnia opera tua,<br class="calibre6"/> et sancti tui benedicant tibi.<br class="calibre6"/>
<span id="x144_11" class="vn">11</span> Gloriam regni tui dicent,<br class="calibre6"/> et potentiam tuam loquentur :<br class="calibre6"/>
<span id="x144_12" class="vn">12</span> ut notam faciant filiis hominum potentiam tuam,<br class="calibre6"/> et gloriam magnificentiæ regni tui.<br class="calibre6"/>
<span id="x144_13" class="vn">13</span> Regnum tuum regnum omnium sæculorum ;<br class="calibre6"/> et dominatio tua in omni generatione et generationem.<br class="calibre6"/> Fidelis Dominus in omnibus verbis suis,<br class="calibre6"/> et sanctus in omnibus operibus suis.<br class="calibre6"/>
<span id="x144_14" class="vn">14</span> Allevat Dominus omnes qui corruunt,<br class="calibre6"/> et erigit omnes elisos.<br class="calibre6"/>
<span id="x144_15" class="vn">15</span> Oculi omnium in te sperant, Domine,<br class="calibre6"/> et tu das escam illorum in tempore opportuno.<br class="calibre6"/>
<span id="x144_16" class="vn">16</span> Aperis tu manum tuam,<br class="calibre6"/> et imples omne animal benedictione.<br class="calibre6"/>
<span id="x144_17" class="vn">17</span> Justus Dominus in omnibus viis suis,<br class="calibre6"/> et sanctus in omnibus operibus suis.<br class="calibre6"/>
<span id="x144_18" class="vn">18</span> Prope est Dominus omnibus invocantibus eum,<br class="calibre6"/> omnibus invocantibus eum in veritate.<br class="calibre6"/>
<span id="x144_19" class="vn">19</span> Voluntatem timentium se faciet,<br class="calibre6"/> et deprecationem eorum exaudiet, et salvos faciet eos.<br class="calibre6"/>
<span id="x144_20" class="vn">20</span> Custodit Dominus omnes diligentes se,<br class="calibre6"/> et omnes peccatores disperdet.<br class="calibre6"/>
<span id="x144_21" class="vn">21</span> Laudationem Domini loquetur os meum ;<br class="calibre6"/> et benedicat omnis caro nomini sancto ejus in sæculum, et in sæculum sæculi.</div>
</div><div class="calibre5" id="calibre_pb_144"></div></body></html>
