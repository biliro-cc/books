<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Quod factum est verbum Domini ad Jeremiam, de sermonibus siccitatis.
<div class="poetry"><span id="x14_2" class="vn">2</span> Luxit Judæa, et portæ ejus corruerunt,<br class="calibre6"/> et obscuratæ sunt in terra,<br class="calibre6"/> et clamor Jerusalem ascendit.<br class="calibre6"/>
<span id="x14_3" class="vn">3</span> Majores miserunt minores suos ad aquam :<br class="calibre6"/> venerunt ad hauriendum.<br class="calibre6"/> Non invenerunt aquam :<br class="calibre6"/> reportaverunt vasa sua vacua.<br class="calibre6"/> Confusi sunt, et afflicti,<br class="calibre6"/> et operuerunt capita sua.<br class="calibre6"/>
<span id="x14_4" class="vn">4</span> Propter terræ vastitatem,<br class="calibre6"/> quia non venit pluvia in terram,<br class="calibre6"/> confusi sunt agricolæ :<br class="calibre6"/> operuerunt capita sua.<br class="calibre6"/>
<span id="x14_5" class="vn">5</span> Nam et cerva in agro peperit, et reliquit,<br class="calibre6"/> quia non erat herba.<br class="calibre6"/>
<span id="x14_6" class="vn">6</span> Et onagri steterunt in rupibus ;<br class="calibre6"/> traxerunt ventum quasi dracones :<br class="calibre6"/> defecerunt oculi eorum,<br class="calibre6"/> quia non erat herba.<br class="calibre6"/>
<span id="x14_7" class="vn">7</span> Si iniquitates nostræ responderint nobis, Domine,<br class="calibre6"/> fac propter nomen tuum :<br class="calibre6"/> quoniam multæ sunt aversiones nostræ :<br class="calibre6"/> tibi peccavimus.<br class="calibre6"/>
<span id="x14_8" class="vn">8</span> Exspectatio Israël,<br class="calibre6"/> salvator ejus in tempore tribulationis,<br class="calibre6"/> quare quasi colonus futurus es in terra,<br class="calibre6"/> et quasi viator declinans ad manendum ?<br class="calibre6"/>
<span id="x14_9" class="vn">9</span> quare futurus es velut vir vagus,<br class="calibre6"/> ut fortis qui non potest salvare ?<br class="calibre6"/> Tu autem in nobis es, Domine,<br class="calibre6"/> et nomen tuum invocatum est super nos :<br class="calibre6"/> ne derelinquas nos.<br class="calibre6"/>
<span id="x14_10" class="vn">10</span> Hæc dicit Dominus populo huic,<br class="calibre6"/> qui dilexit movere pedes suos,<br class="calibre6"/> et non quievit,<br class="calibre6"/> et Domino non placuit :<br class="calibre6"/> Nunc recordabitur iniquitatum eorum,<br class="calibre6"/> et visitabit peccata eorum.<br class="calibre6"/>
<span id="x14_11" class="vn">11</span> Et dixit Dominus ad me :<br class="calibre6"/> Noli orare pro populo isto in bonum.<br class="calibre6"/>
<span id="x14_12" class="vn">12</span> Cum jejunaverint,<br class="calibre6"/> non exaudiam preces eorum,<br class="calibre6"/> et si obtulerint holocautomata et victimas,<br class="calibre6"/> non suscipiam ea :<br class="calibre6"/> quoniam gladio, et fame, et peste consumam eos.</div>
<span id="x14_13" class="vn">13</span> Et dixi : <div class="poetry">A, a, a, Domine Deus :<br class="calibre6"/> prophetæ dicunt eis :<br class="calibre6"/> Non videbitis gladium,<br class="calibre6"/> et fames non erit in vobis :<br class="calibre6"/> sed pacem veram dabit vobis in loco isto.</div>
<span id="x14_14" class="vn">14</span> Et dicit Dominus ad me : <div class="poetry">Falso prophetæ vaticinantur in nomine meo :<br class="calibre6"/> non misi eos, et non præcepi eis,<br class="calibre6"/> neque locutus sum ad eos.<br class="calibre6"/> Visionem mendacem, et divinationem,<br class="calibre6"/> et fraudulentiam, et seductionem cordis sui,<br class="calibre6"/> prophetant vobis.<br class="calibre6"/>
<span id="x14_15" class="vn">15</span> Idcirco hæc dicit Dominus<br class="calibre6"/> de prophetis qui prophetant in nomine meo,<br class="calibre6"/> quos ego non misi, dicentes :<br class="calibre6"/> Gladius et fames non erit in terra hac :<br class="calibre6"/> In gladio et fame consumentur prophetæ illi.<br class="calibre6"/>
<span id="x14_16" class="vn">16</span> Et populi quibus prophetant<br class="calibre6"/> erunt projecti in viis Jerusalem<br class="calibre6"/> præ fame et gladio,<br class="calibre6"/> et non erit qui sepeliat eos :<br class="calibre6"/> ipsi et uxores eorum,<br class="calibre6"/> filii et filiæ eorum :<br class="calibre6"/> et effundam super eos malum suum.<br class="calibre6"/>
<span id="x14_17" class="vn">17</span> Et dices ad eos verbum istud :<br class="calibre6"/> Deducant oculi mei lacrimam per noctem et diem,<br class="calibre6"/> et non taceant,<br class="calibre6"/> quoniam contritione magna<br class="calibre6"/> contrita est virgo filia populi mei,<br class="calibre6"/> plaga pessima vehementer.<br class="calibre6"/>
<span id="x14_18" class="vn">18</span> Si egressus fuero ad agros,<br class="calibre6"/> ecce occisi gladio :<br class="calibre6"/> et si introiero in civitatem,<br class="calibre6"/> ecce attenuati fame.<br class="calibre6"/> Propheta quoque et sacerdos abierunt in terram quam ignorabant.<br class="calibre6"/>
<span id="x14_19" class="vn">19</span> Numquid projiciens abjecisti Judam ?<br class="calibre6"/> aut Sion abominata est anima tua ?<br class="calibre6"/> quare ergo percussisti nos ita ut nulla sit sanitas ?<br class="calibre6"/> Exspectavimus pacem,<br class="calibre6"/> et non est bonum :<br class="calibre6"/> et tempus curationis,<br class="calibre6"/> et ecce turbatio.<br class="calibre6"/>
<span id="x14_20" class="vn">20</span> Cognovimus, Domine, impietates nostras,<br class="calibre6"/> iniquitates patrum nostrorum,<br class="calibre6"/> quia peccavimus tibi.<br class="calibre6"/>
<span id="x14_21" class="vn">21</span> Ne des nos in opprobrium, propter nomen tuum,<br class="calibre6"/> neque facias nobis contumeliam solii gloriæ tuæ :<br class="calibre6"/> recordare, ne irritum facias fœdus tuum nobiscum.<br class="calibre6"/>
<span id="x14_22" class="vn">22</span> Numquid sunt in sculptilibus gentium qui pluant ?<br class="calibre6"/> aut cæli possunt dare imbres ?<br class="calibre6"/> nonne tu es Dominus Deus noster, quem exspectavimus ?<br class="calibre6"/> tu enim fecisti omnia hæc.</div>
</div><div class="calibre5" id="calibre_pb_14"></div></body></html>
