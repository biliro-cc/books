<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c41" id="c41"><span class="chapter-num">41</span></a><div class="poetry"> <span id="x41_1" class="vn">1</span> Non quasi crudelis suscitabo eum :<br class="calibre6"/> quis enim resistere potest vultui meo ?<br class="calibre6"/>
<span id="x41_2" class="vn">2</span> Quis ante dedit mihi, ut reddam ei ?<br class="calibre6"/> omnia quæ sub cælo sunt, mea sunt.<br class="calibre6"/>
<span id="x41_3" class="vn">3</span> Non parcam ei, et verbis potentibus,<br class="calibre6"/> et ad deprecandum compositis.<br class="calibre6"/>
<span id="x41_4" class="vn">4</span> Quis revelabit faciem indumenti ejus ?<br class="calibre6"/> et in medium oris ejus quis intrabit ?<br class="calibre6"/>
<span id="x41_5" class="vn">5</span> Portas vultus ejus quis aperiet ?<br class="calibre6"/> per gyrum dentium ejus formido.<br class="calibre6"/>
<span id="x41_6" class="vn">6</span> Corpus illius quasi scuta fusilia,<br class="calibre6"/> compactum squamis se prementibus.<br class="calibre6"/>
<span id="x41_7" class="vn">7</span> Una uni conjungitur,<br class="calibre6"/> et ne spiraculum quidem incedit per eas.<br class="calibre6"/>
<span id="x41_8" class="vn">8</span> Una alteri adhærebit,<br class="calibre6"/> et tenentes se nequaquam separabuntur.<br class="calibre6"/>
<span id="x41_9" class="vn">9</span> Sternutatio ejus splendor ignis,<br class="calibre6"/> et oculi ejus ut palpebræ diluculi.<br class="calibre6"/>
<span id="x41_10" class="vn">10</span> De ore ejus lampades procedunt,<br class="calibre6"/> sicut tædæ ignis accensæ.<br class="calibre6"/>
<span id="x41_11" class="vn">11</span> De naribus ejus procedit fumus,<br class="calibre6"/> sicut ollæ succensæ atque ferventis.<br class="calibre6"/>
<span id="x41_12" class="vn">12</span> Halitus ejus prunas ardere facit,<br class="calibre6"/> et flamma de ore ejus egreditur.<br class="calibre6"/>
<span id="x41_13" class="vn">13</span> In collo ejus morabitur fortitudo,<br class="calibre6"/> et faciem ejus præcedit egestas.<br class="calibre6"/>
<span id="x41_14" class="vn">14</span> Membra carnium ejus cohærentia sibi :<br class="calibre6"/> mittet contra eum fulmina, et ad locum alium non ferentur.<br class="calibre6"/>
<span id="x41_15" class="vn">15</span> Cor ejus indurabitur tamquam lapis,<br class="calibre6"/> et stringetur quasi malleatoris incus.<br class="calibre6"/>
<span id="x41_16" class="vn">16</span> Cum sublatus fuerit, timebunt angeli,<br class="calibre6"/> et territi purgabuntur.<br class="calibre6"/>
<span id="x41_17" class="vn">17</span> Cum apprehenderit eum gladius, subsistere non poterit,<br class="calibre6"/> neque hasta, neque thorax :<br class="calibre6"/>
<span id="x41_18" class="vn">18</span> reputabit enim quasi paleas ferrum,<br class="calibre6"/> et quasi lignum putridum æs.<br class="calibre6"/>
<span id="x41_19" class="vn">19</span> Non fugabit eum vir sagittarius :<br class="calibre6"/> in stipulam versi sunt ei lapides fundæ.<br class="calibre6"/>
<span id="x41_20" class="vn">20</span> Quasi stipulam æstimabit malleum,<br class="calibre6"/> et deridebit vibrantem hastam.<br class="calibre6"/>
<span id="x41_21" class="vn">21</span> Sub ipso erunt radii solis,<br class="calibre6"/> et sternet sibi aurum quasi lutum.<br class="calibre6"/>
<span id="x41_22" class="vn">22</span> Fervescere faciet quasi ollam profundum mare,<br class="calibre6"/> et ponet quasi cum unguenta bulliunt.<br class="calibre6"/>
<span id="x41_23" class="vn">23</span> Post eum lucebit semita :<br class="calibre6"/> æstimabit abyssum quasi senescentem.<br class="calibre6"/>
<span id="x41_24" class="vn">24</span> Non est super terram potestas quæ comparetur ei,<br class="calibre6"/> qui factus est ut nullum timeret.<br class="calibre6"/>
<span id="x41_25" class="vn">25</span> Omne sublime videt :<br class="calibre6"/> ipse est rex super universos filios superbiæ.</div>
</div><div class="calibre5" id="calibre_pb_41"></div></body></html>
