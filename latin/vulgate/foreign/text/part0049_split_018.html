<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> Dicebat autem et parabolam ad illos, quoniam oportet semper orare et non deficere,
<span id="x18_2" class="vn">2</span> dicens : Judex quidam erat in quadam civitate, qui Deum non timebat, et hominem non reverebatur.
<span id="x18_3" class="vn">3</span> Vidua autem quædam erat in civitate illa, et veniebat ad eum, dicens : Vindica me de adversario meo.
<span id="x18_4" class="vn">4</span> Et nolebat per multum tempus. Post hæc autem dixit intra se : Etsi Deum non timeo, nec hominem revereor :
<span id="x18_5" class="vn">5</span> tamen quia molesta est mihi hæc vidua, vindicabo illam, ne in novissimo veniens sugillet me.
<span id="x18_6" class="vn">6</span> Ait autem Dominus : Audite quid judex iniquitatis dicit :
<span id="x18_7" class="vn">7</span> Deus autem non faciet vindictam electorum suorum clamantium ad se die ac nocte, et patientiam habebit in illis ?
<span id="x18_8" class="vn">8</span> Dico vobis quia cito faciet vindictam illorum. Verumtamen Filius hominis veniens, putas, inveniet fidem in terra ?<br class="calibre6"/><br class="calibre6"/>
<span id="x18_9" class="vn">9</span> Dixit autem et ad quosdam qui in se confidebant tamquam justi, et aspernabantur ceteros, parabolam istam :
<span id="x18_10" class="vn">10</span> Duo homines ascenderunt in templum ut orarent : unus pharisæus et alter publicanus.
<span id="x18_11" class="vn">11</span> Pharisæus stans, hæc apud se orabat : Deus, gratias ago tibi, quia non sum sicut ceteri hominum : raptores, injusti, adulteri, velut etiam hic publicanus :
<span id="x18_12" class="vn">12</span> jejuno bis in sabbato, decimas do omnium quæ possideo.
<span id="x18_13" class="vn">13</span> Et publicanus a longe stans, nolebat nec oculos ad cælum levare : sed percutiebat pectus suum, dicens : Deus propitius esto mihi peccatori.
<span id="x18_14" class="vn">14</span> Dico vobis, descendit hic justificatus in domum suam ab illo : quia omnis qui se exaltat, humiliabitur, et qui se humiliat, exaltabitur.<br class="calibre6"/><br class="calibre6"/>
<span id="x18_15" class="vn">15</span> Afferebant autem ad illum et infantes, ut eos tangeret. Quod cum viderent discipuli, increpabant illos.
<span id="x18_16" class="vn">16</span> Jesus autem convocans illos, dixit : Sinite pueros venire ad me, et nolite vetare eos : talium est enim regnum Dei.
<span id="x18_17" class="vn">17</span> Amen dico vobis, quicumque non acceperit regnum Dei sicut puer, non intrabit in illud.<br class="calibre6"/><br class="calibre6"/>
<span id="x18_18" class="vn">18</span> Et interrogavit eum quidam princeps, dicens : Magister bone, quid faciens vitam æternam possidebo ?
<span id="x18_19" class="vn">19</span> Dixit autem ei Jesus : Quid me dicis bonum ? nemo bonus nisi solus Deus.
<span id="x18_20" class="vn">20</span> Mandata nosti : non occides ; non mœchaberis ; non furtum facies ; non falsum testimonium dices ; honora patrem tuum et matrem.
<span id="x18_21" class="vn">21</span> Qui ait : Hæc omnia custodivi a juventute mea.
<span id="x18_22" class="vn">22</span> Quo audito, Jesus ait ei : Adhuc unum tibi deest : omnia quæcumque habes vende, et da pauperibus, et habebis thesaurum in cælo : et veni, sequere me.
<span id="x18_23" class="vn">23</span> His ille auditis, contristatus est : quia dives erat valde.
<span id="x18_24" class="vn">24</span> Videns autem Jesus illum tristem factum, dixit : Quam difficile, qui pecunias habent, in regnum Dei intrabunt !
<span id="x18_25" class="vn">25</span> facilius est enim camelum per foramen acus transire quam divitem intrare in regnum Dei.
<span id="x18_26" class="vn">26</span> Et dixerunt qui audiebant : Et quis potest salvus fieri ?
<span id="x18_27" class="vn">27</span> Ait illis : Quæ impossibilia sunt apud homines, possibilia sunt apud Deum.
<span id="x18_28" class="vn">28</span> Ait autem Petrus : Ecce nos dimisimus omnia et secuti sumus te.
<span id="x18_29" class="vn">29</span> Qui dixit eis : Amen dico vobis, nemo est qui reliquit domum, aut parentes, aut fratres, aut uxorem, aut filios propter regnum Dei,
<span id="x18_30" class="vn">30</span> et non recipiat multo plura in hoc tempore, et in sæculo venturo vitam æternam.<br class="calibre6"/><br class="calibre6"/>
<span id="x18_31" class="vn">31</span> Assumpsit autem Jesus duodecim, et ait illis : Ecce ascendimus Jerosolymam, et consummabuntur omnia quæ scripta sunt per prophetas de Filio hominis :
<span id="x18_32" class="vn">32</span> tradetur enim gentibus, et illudetur, et flagellabitur, et conspuetur :
<span id="x18_33" class="vn">33</span> et postquam flagellaverint, occident eum, et tertia die resurget.
<span id="x18_34" class="vn">34</span> Et ipsi nihil horum intellexerunt, et erat verbum istud absconditum ab eis, et non intelligebant quæ dicebantur.<br class="calibre6"/><br class="calibre6"/>
<span id="x18_35" class="vn">35</span> Factum est autem, cum appropinquaret Jericho, cæcus quidam sedebat secus viam, mendicans.
<span id="x18_36" class="vn">36</span> Et cum audiret turbam prætereuntem, interrogabat quid hoc esset.
<span id="x18_37" class="vn">37</span> Dixerunt autem ei quod Jesus Nazarenus transiret.
<span id="x18_38" class="vn">38</span> Et clamavit, dicens : Jesu, fili David, miserere mei.
<span id="x18_39" class="vn">39</span> Et qui præibant, increpabant eum ut taceret. Ipse vero multo magis clamabat : Fili David, miserere mei.
<span id="x18_40" class="vn">40</span> Stans autem Jesus jussit illum adduci ad se. Et cum appropinquasset, interrogavit illum,
<span id="x18_41" class="vn">41</span> dicens : Quid tibi vis faciam ? At ille dixit : Domine, ut videam.
<span id="x18_42" class="vn">42</span> Et Jesus dixit illi : Respice, fides tua te salvum fecit.
<span id="x18_43" class="vn">43</span> Et confestim vidit, et sequebatur illum magnificans Deum. Et omnis plebs ut vidit, dedit laudem Deo.
</div><div class="calibre5" id="calibre_pb_18"></div></body></html>
