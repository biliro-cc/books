<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Et factum est in una dierum, docente illo populum in templo, et evangelizante, convenerunt principes sacerdotum, et scribæ cum senioribus,
<span id="x20_2" class="vn">2</span> et aiunt dicentes ad illum : Dic nobis in qua potestate hæc facis ? aut quis est qui dedit tibi hanc potestatem ?
<span id="x20_3" class="vn">3</span> Respondens autem Jesus, dixit ad illos : Interrogabo vos et ego unum verbum. Respondete mihi :
<span id="x20_4" class="vn">4</span> baptismus Joannis de cælo erat, an ex hominibus ?
<span id="x20_5" class="vn">5</span> At illi cogitabant intra se, dicentes : Quia si dixerimus : De cælo, dicet : Quare ergo non credidistis illi ?
<span id="x20_6" class="vn">6</span> Si autem dixerimus : Ex hominibus, plebs universa lapidabit nos : certi sunt enim Joannem prophetam esse.
<span id="x20_7" class="vn">7</span> Et responderunt se nescire unde esset.
<span id="x20_8" class="vn">8</span> Et Jesus ait illis : Neque ego dico vobis in qua potestate hæc facio.<br class="calibre6"/><br class="calibre6"/>
<span id="x20_9" class="vn">9</span> Cœpit autem dicere ad plebem parabolam hanc : Homo plantavit vineam, et locavit eam colonis : et ipse peregre fuit multis temporibus.
<span id="x20_10" class="vn">10</span> Et in tempore misit ad cultores servum, ut de fructu vineæ darent illi. Qui cæsum dimiserunt eum inanem.
<span id="x20_11" class="vn">11</span> Et addidit alterum servum mittere. Illi autem hunc quoque cædentes, et afficientes contumelia, dimiserunt inanem.
<span id="x20_12" class="vn">12</span> Et addidit tertium mittere : qui et illum vulnerantes ejecerunt.
<span id="x20_13" class="vn">13</span> Dixit autem dominus vineæ : Quid faciam ? Mittam filium meum dilectum : forsitan, cum hunc viderint, verebuntur.
<span id="x20_14" class="vn">14</span> Quem cum vidissent coloni, cogitaverunt intra se, dicentes : Hic est hæres, occidamus illum, ut nostra fiat hæreditas.
<span id="x20_15" class="vn">15</span> Et ejectum illum extra vineam, occiderunt. Quid ergo faciet illis dominus vineæ ?
<span id="x20_16" class="vn">16</span> veniet, et perdet colonos istos, et dabit vineam aliis. Quo audito, dixerunt illi : Absit.
<span id="x20_17" class="vn">17</span> Ille autem aspiciens eos, ait : Quid est ergo hoc quod scriptum est : Lapidem quem reprobaverunt ædificantes, hic factus est in caput anguli ?
<span id="x20_18" class="vn">18</span> Omnis qui ceciderit super illum lapidem, conquassabitur : super quem autem ceciderit, comminuet illum.<br class="calibre6"/><br class="calibre6"/>
<span id="x20_19" class="vn">19</span> Et quærebant principes sacerdotum et scribæ mittere in illum manus illa hora, et timuerunt populum : cognoverunt enim quod ad ipsos dixerit similitudinem hanc.
<span id="x20_20" class="vn">20</span> Et observantes miserunt insidiatores, qui se justos simularent, ut caperent eum in sermone, ut traderent illum principatui, et potestati præsidis.
<span id="x20_21" class="vn">21</span> Et interrogaverunt eum, dicentes : Magister, scimus quia recte dicis et doces : et non accipis personam, sed viam Dei in veritate doces.
<span id="x20_22" class="vn">22</span> Licet nobis tributum dare Cæsari, an non ?
<span id="x20_23" class="vn">23</span> Considerans autem dolum illorum, dixit ad eos : Quid me tentatis ?
<span id="x20_24" class="vn">24</span> ostendite mihi denarium. Cujus habet imaginem et inscriptionem ? Respondentes dixerunt ei : Cæsaris.
<span id="x20_25" class="vn">25</span> Et ait illis : Reddite ergo quæ sunt Cæsaris, Cæsari : et quæ sunt Dei, Deo.
<span id="x20_26" class="vn">26</span> Et non potuerunt verbum ejus reprehendere coram plebe : et mirati in responso ejus, tacuerunt.<br class="calibre6"/><br class="calibre6"/>
<span id="x20_27" class="vn">27</span> Accesserunt autem quidam sadducæorum, qui negant esse resurrectionem, et interrogaverunt eum,
<span id="x20_28" class="vn">28</span> dicentes : Magister, Moyses scripsit nobis : Si frater alicujus mortuus fuerit habens uxorem, et hic sine liberis fuerit, ut accipiat eam frater ejus uxorem, et suscitet semen fratri suo.
<span id="x20_29" class="vn">29</span> Septem ergo fratres erant : et primus accepit uxorem, et mortuus est sine filiis.
<span id="x20_30" class="vn">30</span> Et sequens accepit illam, et ipse mortuus est sine filio.
<span id="x20_31" class="vn">31</span> Et tertius accepit illam. Similiter et omnes septem, et non reliquerunt semen, et mortui sunt.
<span id="x20_32" class="vn">32</span> Novissime omnium mortua est et mulier.
<span id="x20_33" class="vn">33</span> In resurrectione ergo, cujus eorum erit uxor ? siquidem septem habuerunt eam uxorem.
<span id="x20_34" class="vn">34</span> Et ait illis Jesus : Filii hujus sæculi nubunt, et traduntur ad nuptias :
<span id="x20_35" class="vn">35</span> illi vero qui digni habebuntur sæculo illo, et resurrectione ex mortuis, neque nubent, neque ducent uxores :
<span id="x20_36" class="vn">36</span> neque enim ultra mori potuerunt : æquales enim angelis sunt, et filii sunt Dei, cum sint filii resurrectionis.
<span id="x20_37" class="vn">37</span> Quia vero resurgant mortui, et Moyses ostendit secus rubum, sicut dicit Dominum, Deum Abraham, et Deum Isaac, et Deum Jacob.
<span id="x20_38" class="vn">38</span> Deus autem non est mortuorum, sed vivorum : omnes enim vivunt ei.
<span id="x20_39" class="vn">39</span> Respondentes autem quidam scribarum, dixerunt ei : Magister, bene dixisti.
<span id="x20_40" class="vn">40</span> Et amplius non audebant eum quidquam interrogare.<br class="calibre6"/><br class="calibre6"/>
<span id="x20_41" class="vn">41</span> Dixit autem ad illos : Quomodo dicunt Christum filium esse David ?
<span id="x20_42" class="vn">42</span> et ipse David dicit in libro Psalmorum : Dixit Dominus Domino meo : sede a dextris meis,
<span id="x20_43" class="vn">43</span> donec ponam inimicos tuos scabellum pedum tuorum.
<span id="x20_44" class="vn">44</span> David ergo Dominum illum vocat : et quomodo filius ejus est ?
<span id="x20_45" class="vn">45</span> Audiente autem omni populo, dixit discipulis suis :
<span id="x20_46" class="vn">46</span> Attendite a scribis, qui volunt ambulare in stolis, et amant salutationes in foro, et primas cathedras in synagogis, et primos discubitus in conviviis,
<span id="x20_47" class="vn">47</span> qui devorant domos viduarum, simulantes longam orationem : hi accipient damnationem majorem.
</div><div class="calibre5" id="calibre_pb_20"></div></body></html>
