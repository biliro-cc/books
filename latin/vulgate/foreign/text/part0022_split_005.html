<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Fili mi, attende ad sapientiam meam,<br class="calibre6"/> et prudentiæ meæ inclina aurem tuam :<br class="calibre6"/>
<span id="x5_2" class="vn">2</span> ut custodias cogitationes, et disciplinam labia tua conservent.<br class="calibre6"/> Ne attendas fallaciæ mulieris ;<br class="calibre6"/>
<span id="x5_3" class="vn">3</span> favus enim distillans labia meretricis,<br class="calibre6"/> et nitidius oleo guttur ejus :<br class="calibre6"/>
<span id="x5_4" class="vn">4</span> novissima autem illius amara quasi absinthium,<br class="calibre6"/> et acuta quasi gladius biceps.<br class="calibre6"/>
<span id="x5_5" class="vn">5</span> Pedes ejus descendunt in mortem,<br class="calibre6"/> et ad inferos gressus illius penetrant.<br class="calibre6"/>
<span id="x5_6" class="vn">6</span> Per semitam vitæ non ambulant ;<br class="calibre6"/> vagi sunt gressus ejus et investigabiles.<br class="calibre6"/>
<span id="x5_7" class="vn">7</span> Nunc ergo fili mi, audi me,<br class="calibre6"/> et ne recedas a verbis oris mei.<br class="calibre6"/>
<span id="x5_8" class="vn">8</span> Longe fac ab ea viam tuam,<br class="calibre6"/> et ne appropinques foribus domus ejus.<br class="calibre6"/>
<span id="x5_9" class="vn">9</span> Ne des alienis honorem tuum,<br class="calibre6"/> et annos tuos crudeli :<br class="calibre6"/>
<span id="x5_10" class="vn">10</span> ne forte implentur extranei viribus tuis,<br class="calibre6"/> et labores tui sint in domo aliena,<br class="calibre6"/>
<span id="x5_11" class="vn">11</span> et gemas in novissimis,<br class="calibre6"/> quando consumpseris carnes tuas et corpus tuum,<br class="calibre6"/> et dicas :
<span id="x5_12" class="vn">12</span> Cur detestatus sum disciplinam,<br class="calibre6"/> et increpationibus non acquievit cor meum,<br class="calibre6"/>
<span id="x5_13" class="vn">13</span> nec audivi vocem docentium me,<br class="calibre6"/> et magistris non inclinavi aurem meam ?<br class="calibre6"/>
<span id="x5_14" class="vn">14</span> pene fui in omni malo,<br class="calibre6"/> in medio ecclesiæ et synagogæ.<br class="calibre6"/>
<span id="x5_15" class="vn">15</span> Bibe aquam de cisterna tua,<br class="calibre6"/> et fluenta putei tui ;<br class="calibre6"/>
<span id="x5_16" class="vn">16</span> deriventur fontes tui foras,<br class="calibre6"/> et in plateis aquas tuas divide.<br class="calibre6"/>
<span id="x5_17" class="vn">17</span> Habeto eas solus,<br class="calibre6"/> nec sint alieni participes tui.<br class="calibre6"/>
<span id="x5_18" class="vn">18</span> Sit vena tua benedicta,<br class="calibre6"/> et lætare cum muliere adolescentiæ tuæ.<br class="calibre6"/>
<span id="x5_19" class="vn">19</span> Cerva carissima, et gratissimus hinnulus :<br class="calibre6"/> ubera ejus inebrient te in omni tempore ;<br class="calibre6"/> in amore ejus delectare jugiter.<br class="calibre6"/>
<span id="x5_20" class="vn">20</span> Quare seduceris, fili mi, ab aliena,<br class="calibre6"/> et foveris in sinu alterius ?<br class="calibre6"/>
<span id="x5_21" class="vn">21</span> Respicit Dominus vias hominis,<br class="calibre6"/> et omnes gressus ejus considerat.<br class="calibre6"/>
<span id="x5_22" class="vn">22</span> Iniquitates suas capiunt impium,<br class="calibre6"/> et funibus peccatorum suorum constringitur.<br class="calibre6"/>
<span id="x5_23" class="vn">23</span> Ipse morietur, quia non habuit disciplinam,<br class="calibre6"/> et in multitudine stultitiæ suæ decipietur.</div>
</div><div class="calibre5" id="calibre_pb_5"></div></body></html>
