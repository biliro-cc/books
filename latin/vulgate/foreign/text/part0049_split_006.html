<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Factum est autem in sabbato secundo, primo, cum transiret per sata, vellebant discipuli ejus spicas, et manducabant confricantes manibus.
<span id="x6_2" class="vn">2</span> Quidam autem pharisæorum, dicebant illis : Quid facitis quod non licet in sabbatis ?
<span id="x6_3" class="vn">3</span> Et respondens Jesus ad eos, dixit : Nec hoc legistis quod fecit David, cum esurisset ipse, et qui cum illo erant ?
<span id="x6_4" class="vn">4</span> quomodo intravit in domum Dei, et panes propositionis sumpsit, et manducavit, et dedit his qui cum ipso erant : quos non licet manducare nisi tantum sacerdotibus ?
<span id="x6_5" class="vn">5</span> Et dicebat illis : Quia dominus est Filius hominis etiam sabbati.<br class="calibre6"/><br class="calibre6"/>
<span id="x6_6" class="vn">6</span> Factum est autem in alio sabbato, ut intraret in synagogam, et doceret. Et erat ibi homo, et manus ejus dextra erat arida.
<span id="x6_7" class="vn">7</span> Observabant autem scribæ et pharisæi si in sabbato curaret, ut invenirent unde accusarent eum.
<span id="x6_8" class="vn">8</span> Ipse vero sciebat cogitationes eorum : et ait homini qui habebat manum aridam : Surge, et sta in medium. Et surgens stetit.
<span id="x6_9" class="vn">9</span> Ait autem ad illos Jesus : Interrogo vos si licet sabbatis benefacere, an male : animam salvam facere, an perdere ?
<span id="x6_10" class="vn">10</span> Et circumspectis omnibus dixit homini : Extende manum tuam. Et extendit : et restituta est manus ejus.
<span id="x6_11" class="vn">11</span> Ipsi autem repleti sunt insipientia, et colloquebantur ad invicem, quidnam facerent Jesu.<br class="calibre6"/><br class="calibre6"/>
<span id="x6_12" class="vn">12</span> Factum est autem in illis diebus, exiit in montem orare, et erat pernoctans in oratione Dei.
<span id="x6_13" class="vn">13</span> Et cum dies factus esset, vocavit discipulos suos : et elegit duodecim ex ipsis (quos et apostolos nominavit) :
<span id="x6_14" class="vn">14</span> Simonem, quem cognominavit Petrum, et Andream fratrem ejus, Jacobum, et Joannem, Philippum, et Bartholomæum,
<span id="x6_15" class="vn">15</span> Matthæum, et Thomam, Jacobum Alphæi, et Simonem, qui vocatur Zelotes,
<span id="x6_16" class="vn">16</span> et Judam Jacobi, et Judam Iscariotem, qui fuit proditor.
<span id="x6_17" class="vn">17</span> Et descendens cum illis, stetit in loco campestri, et turba discipulorum ejus, et multitudo copiosa plebis ab omni Judæa, et Jerusalem, et maritima, et Tyri, et Sidonis,
<span id="x6_18" class="vn">18</span> qui venerant ut audirent eum, et sanarentur a languoribus suis. Et qui vexabantur a spiritibus immundis, curabantur.
<span id="x6_19" class="vn">19</span> Et omnis turba quærebat eum tangere : quia virtus de illo exibat, et sanabat omnes.<br class="calibre6"/><br class="calibre6"/>
<span id="x6_20" class="vn">20</span> Et ipse elevatis oculis in discipulis suis, dicebat : Beati pauperes, quia vestrum est regnum Dei.
<span id="x6_21" class="vn">21</span> Beati qui nunc esuritis, quia saturabimini. Beati qui nunc fletis, quia ridebitis.
<span id="x6_22" class="vn">22</span> Beati eritis cum vos oderint homines, et cum separaverint vos, et exprobraverint, et ejicerint nomen vestrum tamquam malum propter Filium hominis.
<span id="x6_23" class="vn">23</span> Gaudete in illa die, et exsultate : ecce enim merces vestra multa est in cælo : secundum hæc enim faciebant prophetis patres eorum.
<span id="x6_24" class="vn">24</span> Verumtamen væ vobis divitibus, quia habetis consolationem vestram.
<span id="x6_25" class="vn">25</span> Væ vobis, qui saturati estis : quia esurietis. Væ vobis, qui ridetis nunc : quia lugebitis et flebitis.
<span id="x6_26" class="vn">26</span> Væ cum benedixerint vobis homines : secundum hæc enim faciebant pseudoprophetis patres eorum.<br class="calibre6"/><br class="calibre6"/>
<span id="x6_27" class="vn">27</span> Sed vobis dico, qui auditis : diligite inimicos vestros, benefacite his qui oderunt vos.
<span id="x6_28" class="vn">28</span> Benedicite maledicentibus vobis, et orate pro calumniantibus vos.
<span id="x6_29" class="vn">29</span> Et qui te percutit in maxillam, præbe et alteram. Et ab eo qui aufert tibi vestimentum, etiam tunicam noli prohibere.
<span id="x6_30" class="vn">30</span> Omni autem petenti te, tribue : et qui aufert quæ tua sunt, ne repetas.
<span id="x6_31" class="vn">31</span> Et prout vultis ut faciant vobis homines, et vos facite illis similiter.
<span id="x6_32" class="vn">32</span> Et si diligitis eos qui vos diligunt, quæ vobis est gratia ? nam et peccatores diligentes se diligunt.
<span id="x6_33" class="vn">33</span> Et si benefeceritis his qui vobis benefaciunt, quæ vobis est gratia ? siquidem et peccatores hoc faciunt.
<span id="x6_34" class="vn">34</span> Et si mutuum dederitis his a quibus speratis recipere, quæ gratia est vobis ? nam et peccatores peccatoribus fœnerantur, ut recipiant æqualia.
<span id="x6_35" class="vn">35</span> Verumtamen diligite inimicos vestros : benefacite, et mutuum date, nihil inde sperantes : et erit merces vestra multa, et eritis filii Altissimi, quia ipse benignus est super ingratos et malos.
<span id="x6_36" class="vn">36</span> Estote ergo misericordes sicut et Pater vester misericors est.<br class="calibre6"/><br class="calibre6"/>
<span id="x6_37" class="vn">37</span> Nolite judicare, et non judicabimini : nolite condemnare, et non condemnabimini. Dimitte, et dimittemini.
<span id="x6_38" class="vn">38</span> Date, et dabitur vobis : mensuram bonam, et confertam, et coagitatam, et supereffluentem dabunt in sinum vestrum. Eadem quippe mensura, qua mensi fueritis, remetietur vobis.
<span id="x6_39" class="vn">39</span> Dicebat autem illis et similitudinem : Numquid potest cæcus cæcum ducere ? nonne ambo in foveam cadunt ?
<span id="x6_40" class="vn">40</span> Non est discipulus super magistrum : perfectus autem omnis erit, si sit sicut magister ejus.
<span id="x6_41" class="vn">41</span> Quid autem vides festucam in oculo fratris tui, trabem autem, quæ in oculo tuo est, non consideras ?
<span id="x6_42" class="vn">42</span> aut quomodo potes dicere fratri tuo : Frater, sine ejiciam festucam de oculo tuo : ipse in oculo tuo trabem non videns ? Hypocrita, ejice primum trabem de oculo tuo : et tunc perspicies ut educas festucam de oculo fratris tui.
<span id="x6_43" class="vn">43</span> Non est enim arbor bona, quæ facit fructus malos : neque arbor mala, faciens fructum bonum.
<span id="x6_44" class="vn">44</span> Unaquæque enim arbor de fructu suo cognoscitur. Neque enim de spinis colligunt ficus : neque de rubo vindemiant uvam.
<span id="x6_45" class="vn">45</span> Bonus homo de bono thesauro cordis sui profert bonum : et malus homo de malo thesauro profert malum. Ex abundantia enim cordis os loquitur.
<span id="x6_46" class="vn">46</span> Quid autem vocatis me Domine, Domine : et non facitis quæ dico ?<br class="calibre6"/><br class="calibre6"/>
<span id="x6_47" class="vn">47</span> Omnis qui venit ad me, et audit sermones meos, et facit eos, ostendam vobis cui similis sit :
<span id="x6_48" class="vn">48</span> similis est homini ædificanti domum, qui fodit in altum, et posuit fundamentum super petram : inundatione autem facta, illisum est flumen domui illi, et non potuit eam movere : fundata enim erat super petram.
<span id="x6_49" class="vn">49</span> Qui autem audit, et non facit, similis est homini ædificanti domum suam super terram sine fundamento : in quam illisus est fluvius, et continuo cecidit : et facta est ruina domus illius magna.
</div><div class="calibre5" id="calibre_pb_6"></div></body></html>
