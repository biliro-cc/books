<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c48" id="c48"><span class="chapter-num">48</span></a> <span id="x48_1" class="vn">1</span> Ad Moab. <div class="poetry">Hæc dicit Dominus exercituum, Deus Israël :<br class="calibre6"/> Væ super Nabo, quoniam vastata est, et confusa !<br class="calibre6"/> capta est Cariathaim, confusa est fortis, et tremuit.<br class="calibre6"/>
<span id="x48_2" class="vn">2</span> Non est ultra exsultatio in Moab contra Hesebon :<br class="calibre6"/> cogitaverunt malum : Venite, et disperdamus eam de gente.<br class="calibre6"/> Ergo silens conticesces, sequeturque te gladius.<br class="calibre6"/>
<span id="x48_3" class="vn">3</span> Vox clamoris de Oronaim, vastitas et contritio magna.<br class="calibre6"/>
<span id="x48_4" class="vn">4</span> Contrita est Moab : annuntiate clamorem parvulis ejus.<br class="calibre6"/>
<span id="x48_5" class="vn">5</span> Per ascensum enim Luith<br class="calibre6"/> plorans ascendet in fletu,<br class="calibre6"/> quoniam in descensu Oronaim<br class="calibre6"/> hostes ululatum contritionis audierunt.<br class="calibre6"/>
<span id="x48_6" class="vn">6</span> Fugite, salvate animas vestras,<br class="calibre6"/> et eritis quasi myricæ in deserto :<br class="calibre6"/>
<span id="x48_7" class="vn">7</span> pro eo enim quod habuisti fiduciam<br class="calibre6"/> in munitionibus tuis et in thesauris tuis,<br class="calibre6"/> tu quoque capieris :<br class="calibre6"/> et ibit Chamos in transmigrationem,<br class="calibre6"/> sacerdotes ejus et principes ejus simul.<br class="calibre6"/>
<span id="x48_8" class="vn">8</span> Et veniet prædo ad omnem urbem,<br class="calibre6"/> et urbs nulla salvabitur :<br class="calibre6"/> et peribunt valles,<br class="calibre6"/> et dissipabuntur campestria,<br class="calibre6"/> quoniam dixit Dominus :<br class="calibre6"/>
<span id="x48_9" class="vn">9</span> Date florem Moab, quia florens egredietur :<br class="calibre6"/> et civitates ejus desertæ erunt, et inhabitabiles.<br class="calibre6"/>
<span id="x48_10" class="vn">10</span> Maledictus qui facit opus Domini fraudulenter,<br class="calibre6"/> et maledictus qui prohibet gladium suum a sanguine.<br class="calibre6"/>
<span id="x48_11" class="vn">11</span> Fertilis fuit Moab ab adolescentia sua,<br class="calibre6"/> et requievit in fæcibus suis :<br class="calibre6"/> nec transfusus est de vase in vas,<br class="calibre6"/> et in transmigrationem non abiit :<br class="calibre6"/> idcirco permansit gustus ejus in eo,<br class="calibre6"/> et odor ejus non est immutatus.<br class="calibre6"/>
<span id="x48_12" class="vn">12</span> Propterea ecce dies veniunt, dicit Dominus,<br class="calibre6"/> et mittam ei ordinatores et stratores laguncularum :<br class="calibre6"/> et sternent eum, et vasa ejus exhaurient,<br class="calibre6"/> et lagunculas eorum collident.<br class="calibre6"/>
<span id="x48_13" class="vn">13</span> Et confundetur Moab a Chamos<br class="calibre6"/> sicut confusa est domus Israël a Bethel,<br class="calibre6"/> in qua habebat fiduciam.<br class="calibre6"/>
<span id="x48_14" class="vn">14</span> Quomodo dicitis : Fortes sumus,<br class="calibre6"/> et viri robusti ad præliandum ?<br class="calibre6"/>
<span id="x48_15" class="vn">15</span> Vastata est Moab, et civitates illius succiderunt,<br class="calibre6"/> et electi juvenes ejus descenderunt in occisionem, ait Rex :<br class="calibre6"/> Dominus exercituum nomen ejus.<br class="calibre6"/>
<span id="x48_16" class="vn">16</span> Prope est interitus Moab ut veniat,<br class="calibre6"/> et malum ejus velociter accurret nimis.<br class="calibre6"/>
<span id="x48_17" class="vn">17</span> Consolamini eum, omnes qui estis in circuitu ejus :<br class="calibre6"/> et universi qui scitis nomen ejus, dicite :<br class="calibre6"/> Quomodo confracta est virga fortis,<br class="calibre6"/> baculus gloriosus ?<br class="calibre6"/>
<span id="x48_18" class="vn">18</span> Descende de gloria, et sede in siti,<br class="calibre6"/> habitatio filiæ Dibon,<br class="calibre6"/> quoniam vastator Moab ascendit ad te :<br class="calibre6"/> dissipavit munitiones tuas.<br class="calibre6"/>
<span id="x48_19" class="vn">19</span> In via sta, et prospice,<br class="calibre6"/> habitatio Aroër :<br class="calibre6"/> interroga fugientem,<br class="calibre6"/> et ei qui evasit dic : Quid accidit ?<br class="calibre6"/>
<span id="x48_20" class="vn">20</span> Confusus est Moab, quoniam victus est.<br class="calibre6"/> Ululate, et clamate :<br class="calibre6"/> annuntiate in Arnon,<br class="calibre6"/> quoniam vastata est Moab,<br class="calibre6"/>
<span id="x48_21" class="vn">21</span> et judicium venit ad terram campestrem,<br class="calibre6"/> super Helon, et super Jasa,<br class="calibre6"/> et super Mephaath,
<span id="x48_22" class="vn">22</span> et super Dibon,<br class="calibre6"/> et super Nabo, et super domum Deblathaim,<br class="calibre6"/>
<span id="x48_23" class="vn">23</span> et super Cariathaim, et super Bethgamul,<br class="calibre6"/> et super Bethmaon,
<span id="x48_24" class="vn">24</span> et super Carioth,<br class="calibre6"/> et super Bosra, et super omnes civitates terræ Moab,<br class="calibre6"/> quæ longe et quæ prope sunt.<br class="calibre6"/>
<span id="x48_25" class="vn">25</span> Abscissum est cornu Moab,<br class="calibre6"/> et brachium ejus contritum est, ait Dominus.<br class="calibre6"/>
<span id="x48_26" class="vn">26</span> Inebriate eum, quoniam contra Dominum erectus est :<br class="calibre6"/> et allidet manum Moab in vomitu suo,<br class="calibre6"/> et erit in derisum etiam ipse.<br class="calibre6"/>
<span id="x48_27" class="vn">27</span> Fuit enim in derisum tibi Israël :<br class="calibre6"/> quasi inter fures reperisses eum :<br class="calibre6"/> propter verba ergo tua quæ adversum illum locutus es,<br class="calibre6"/> captivus duceris.<br class="calibre6"/>
<span id="x48_28" class="vn">28</span> Relinquite civitates, et habitate in petra, habitatores Moab :<br class="calibre6"/> et estote quasi columba nidificans in summo ore foraminis.<br class="calibre6"/>
<span id="x48_29" class="vn">29</span> Audivimus superbiam Moab : superbus est valde :<br class="calibre6"/> sublimitatem ejus, et arrogantiam,<br class="calibre6"/> et superbiam, et altitudinem cordis ejus.<br class="calibre6"/>
<span id="x48_30" class="vn">30</span> Ego scio, ait Dominus, jactantiam ejus,<br class="calibre6"/> et quod non sit juxta eam virtus ejus,<br class="calibre6"/> nec juxta quod poterat conata sit facere.<br class="calibre6"/>
<span id="x48_31" class="vn">31</span> Ideo super Moab ejulabo,<br class="calibre6"/> et ad Moab universam clamabo,<br class="calibre6"/> ad viros muri fictilis lamentantes :<br class="calibre6"/>
<span id="x48_32" class="vn">32</span> de planctu Jazer plorabo tibi, vinea Sabama.<br class="calibre6"/> Propagines tuæ transierunt mare ;<br class="calibre6"/> usque ad mare Jazer pervenerunt :<br class="calibre6"/> super messem tuam et vindemiam tuam prædo irruit.<br class="calibre6"/>
<span id="x48_33" class="vn">33</span> Ablata est lætitia et exsultatio<br class="calibre6"/> de Carmelo et de terra Moab,<br class="calibre6"/> et vinum de torcularibus sustuli :<br class="calibre6"/> nequaquam calcator uvæ solitum celeuma cantabit.<br class="calibre6"/>
<span id="x48_34" class="vn">34</span> De clamore Hesebon usque Eleale et Jasa, dederunt vocem suam ;<br class="calibre6"/> a Segor usque ad Oronaim, vitula conternante :<br class="calibre6"/> aquæ quoque Nemrim pessimæ erunt.<br class="calibre6"/>
<span id="x48_35" class="vn">35</span> Et auferam de Moab, ait Dominus,<br class="calibre6"/> offerentem in excelsis,<br class="calibre6"/> et sacrificantem diis ejus.<br class="calibre6"/>
<span id="x48_36" class="vn">36</span> Propterea cor meum ad Moab quasi tibiæ resonabit,<br class="calibre6"/> et cor meum ad viros muri fictilis dabit sonitum tibiarum :<br class="calibre6"/> quia plus fecit quam potuit,<br class="calibre6"/> idcirco perierunt.<br class="calibre6"/>
<span id="x48_37" class="vn">37</span> Omne enim caput calvitium,<br class="calibre6"/> et omnis barba rasa erit :<br class="calibre6"/> in cunctis manibus colligatio,<br class="calibre6"/> et super omne dorsum cilicium :<br class="calibre6"/>
<span id="x48_38" class="vn">38</span> super omnia tecta Moab, et in plateis ejus,<br class="calibre6"/> omnis planctus :<br class="calibre6"/> quoniam contrivi Moab<br class="calibre6"/> sicut vas inutile, ait Dominus.<br class="calibre6"/>
<span id="x48_39" class="vn">39</span> Quomodo victa est, et ululaverunt ?<br class="calibre6"/> quomodo dejecit cervicem Moab, et confusus est ?<br class="calibre6"/> eritque Moab in derisum, et in exemplum omnibus in circuitu suo.<br class="calibre6"/>
<span id="x48_40" class="vn">40</span> Hæc dicit Dominus :<br class="calibre6"/> Ecce quasi aquila volabit,<br class="calibre6"/> et extendet alas suas ad Moab.<br class="calibre6"/>
<span id="x48_41" class="vn">41</span> Capta est Carioth, et munitiones comprehensæ sunt :<br class="calibre6"/> et erit cor fortium Moab in die illa<br class="calibre6"/> sicut cor mulieris parturientis,<br class="calibre6"/>
<span id="x48_42" class="vn">42</span> et cessabit Moab esse populus,<br class="calibre6"/> quoniam contra Dominum gloriatus est.<br class="calibre6"/>
<span id="x48_43" class="vn">43</span> Pavor, et fovea,<br class="calibre6"/> et laqueus super te,<br class="calibre6"/> o habitator Moab, dicit Dominus.<br class="calibre6"/>
<span id="x48_44" class="vn">44</span> Qui fugerit a facie pavoris cadet in foveam,<br class="calibre6"/> et qui conscenderit de fovea capietur laqueo :<br class="calibre6"/> adducam enim super Moab annum visitationis eorum, ait Dominus.<br class="calibre6"/>
<span id="x48_45" class="vn">45</span> In umbra Hesebon steterunt de laqueo fugientes,<br class="calibre6"/> quia ignis egressus est de Hesebon,<br class="calibre6"/> et flamma de medio Seon :<br class="calibre6"/> et devorabit partem Moab,<br class="calibre6"/> et verticem filiorum tumultus.<br class="calibre6"/>
<span id="x48_46" class="vn">46</span> Væ tibi, Moab :<br class="calibre6"/> periisti, popule Chamos,<br class="calibre6"/> quia comprehensi sunt filii tui<br class="calibre6"/> et filiæ tuæ in captivitatem.<br class="calibre6"/>
<span id="x48_47" class="vn">47</span> Et convertam captivitatem Moab in novissimis diebus, ait Dominus.</div> Hucusque judicia Moab.
</div><div class="calibre5" id="calibre_pb_48"></div></body></html>
