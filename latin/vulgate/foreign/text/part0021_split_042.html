<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c42" id="c42"><span class="chapter-num">42</span></a> <span id="x42_1" class="vn">1</span> Psalmus David. <div class="poetry">Judica me, Deus, et discerne causam meam de gente non sancta :<br class="calibre6"/> ab homine iniquo et doloso erue me.<br class="calibre6"/>
<span id="x42_2" class="vn">2</span> Quia tu es, Deus, fortitudo mea : quare me repulisti ?<br class="calibre6"/> et quare tristis incedo, dum affligit me inimicus ?<br class="calibre6"/>
<span id="x42_3" class="vn">3</span> Emitte lucem tuam et veritatem tuam :<br class="calibre6"/> ipsa me deduxerunt, et adduxerunt<br class="calibre6"/> in montem sanctum tuum, et in tabernacula tua.<br class="calibre6"/>
<span id="x42_4" class="vn">4</span> Et introibo ad altare Dei,<br class="calibre6"/> ad Deum qui lætificat juventutem meam.<br class="calibre6"/> Confitebor tibi in cithara, Deus, Deus meus.<br class="calibre6"/>
<span id="x42_5" class="vn">5</span> Quare tristis es, anima mea ?<br class="calibre6"/> et quare conturbas me ?<br class="calibre6"/> Spera in Deo, quoniam adhuc confitebor illi,<br class="calibre6"/> salutare vultus mei, et Deus meus.</div>
</div><div class="calibre5" id="calibre_pb_42"></div></body></html>
