<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Josue - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Josue senex provectæque ætatis erat, et dixit Dominus ad eum : Senuisti, et longævus es, terraque latissima derelicta est, quæ necdum sorte divisa est :
<span id="x13_2" class="vn">2</span> omnis videlicet Galilæa, Philisthiim, et universa Gessuri.
<span id="x13_3" class="vn">3</span> A fluvio turbido, qui irrigat Ægyptum, usque ad terminos Accaron contra aquilonem : terra Chanaan, quæ in quinque regulos Philisthiim dividitur, Gazæos, et Azotios, Ascalonitas, Gethæos, et Accaronitas.
<span id="x13_4" class="vn">4</span> Ad meridiem vero sunt Hevæi, omnis terra Chanaan, et Maara Sidoniorum, usque Apheca et terminos Amorrhæi,
<span id="x13_5" class="vn">5</span> ejusque confinia. Libani quoque regio contra orientem, a Baalgad sub monte Hermon, donec ingrediaris Emath ;
<span id="x13_6" class="vn">6</span> omnium qui habitant in monte a Libano usque ad aquas Maserephoth, universique Sidonii. Ego sum qui delebo eos a facie filiorum Israël. Veniat ergo in partem hæreditatis Israël, sicut præcepi tibi.
<span id="x13_7" class="vn">7</span> Et nunc divide terram in possessionem novem tribubus, et dimidiæ tribui Manasse,
<span id="x13_8" class="vn">8</span> cum qua Ruben et Gad possederunt terram, quam tradidit eis Moyses famulus Domini trans fluenta Jordanis, ad orientalem plagam.
<span id="x13_9" class="vn">9</span> Ab Aroër, quæ sita est in ripa torrentis Arnon, et in vallis medio, universaque campestria Medaba, usque Dibon,
<span id="x13_10" class="vn">10</span> et cunctas civitates Sehon regis Amorrhæi, qui regnavit in Hesebon, usque ad terminos filiorum Ammon,
<span id="x13_11" class="vn">11</span> et Galaad, ac terminum Gessuri et Machati, et omnem montem Hermon, et universam Basan, usque ad Salecha,
<span id="x13_12" class="vn">12</span> omne regnum Og in Basan, qui regnavit in Astaroth et Edrai, ipse fuit de reliquiis Raphaim : percussitque eos Moyses, atque delevit.
<span id="x13_13" class="vn">13</span> Nolueruntque disperdere filii Israël Gessuri et Machati : et habitaverunt in medio Israël usque in præsentem diem.
<span id="x13_14" class="vn">14</span> Tribui autem Levi non dedit possessionem : sed sacrificia et victimæ Domini Dei Israël, ipsa est ejus hæreditas, sicut locutus est illi.<br class="calibre6"/><br class="calibre6"/>
<span id="x13_15" class="vn">15</span> Dedit ergo Moyses possessionem tribui filiorum Ruben juxta cognationes suas.
<span id="x13_16" class="vn">16</span> Fuitque terminus eorum ab Aroër, quæ sita est in ripa torrentis Arnon, et in valle ejusdem torrentis media : universam planitiem, quæ ducit Medaba,
<span id="x13_17" class="vn">17</span> et Hesebon, cunctosque viculos earum, qui sunt in campestribus : Dibon quoque et Bamothbaal, et oppidum Baalmaon,
<span id="x13_18" class="vn">18</span> et Jassa, et Cedimoth, et Mephaath,
<span id="x13_19" class="vn">19</span> et Cariathaim, et Sabama, et Sarathasar in monte convallis.
<span id="x13_20" class="vn">20</span> Bethphogor et Asedoth, Phasga et Bethiesimoth,
<span id="x13_21" class="vn">21</span> et omnes urbes campestres, universaque regna Sehon regis Amorrhæi, qui regnavit in Hesebon, quem percussit Moyses cum principibus Madian : Hevæum, et Recem, et Sur, et Hur, et Rebe duces Sehon habitatores terræ.
<span id="x13_22" class="vn">22</span> Et Balaam filium Beor ariolum occiderunt filii Israël gladio cum ceteris interfectis.
<span id="x13_23" class="vn">23</span> Factusque est terminus filiorum Ruben Jordanis fluvius. Hæc est possessio Rubenitarum per cognationes suas urbium et viculorum.<br class="calibre6"/><br class="calibre6"/>
<span id="x13_24" class="vn">24</span> Deditque Moyses tribui Gad et filiis ejus per cognationes suas possessionem, cujus hæc divisio est.
<span id="x13_25" class="vn">25</span> Terminus Jaser, et omnes civitates Galaad, et dimidiam partem terræ filiorum Ammon, usque ad Aroër, quæ est contra Rabba,
<span id="x13_26" class="vn">26</span> et ab Hesebon usque Ramoth, Masphe et Betonim : et a Manaim usque ad terminos Dabir.
<span id="x13_27" class="vn">27</span> In valle quoque Betharan, et Bethnemra, et Socoth, et Saphon reliquam partem regni Sehon regis Hesebon : hujus quoque finis, Jordanis est, usque ad extremam partem maris Cenereth trans Jordanem ad orientalem plagam.
<span id="x13_28" class="vn">28</span> Hæc est possessio filiorum Gad per familias suas, civitates et villæ earum.<br class="calibre6"/><br class="calibre6"/>
<span id="x13_29" class="vn">29</span> Dedit et dimidiæ tribui Manasse, filiisque ejus juxta cognationes suas, possessionem,
<span id="x13_30" class="vn">30</span> cujus hoc principium est : a Manaim universam Basan, et cuncta regna Og regis Basan, omnesque vicos Jair, qui sunt in Basan, sexaginta oppida :
<span id="x13_31" class="vn">31</span> et dimidiam partem Galaad, et Astaroth, et Edrai, urbes regni Og in Basan : filiis Machir, filii Manasse, dimidiæ parti filiorum Machir juxta cognationes suas.
<span id="x13_32" class="vn">32</span> Hanc possessionem divisit Moyses in campestribus Moab trans Jordanem contra Jericho ad orientalem plagam.
<span id="x13_33" class="vn">33</span> Tribui autem Levi non dedit possessionem : quoniam Dominus Deus Israël ipse est possessio ejus, ut locutus est illi.
</div><div class="calibre5" id="calibre_pb_13"></div></body></html>
