<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Dixerunt enim cogitantes apud se non recte :<br class="calibre6"/> Exiguum et cum tædio est tempus vitæ nostræ,<br class="calibre6"/> et non est refrigerium in fine hominis,<br class="calibre6"/> et non est qui agnitus sit reversus ab inferis.<br class="calibre6"/>
<span id="x2_2" class="vn">2</span> Quia ex nihilo nati sumus,<br class="calibre6"/> et post hoc erimus tamquam non fuerimus.<br class="calibre6"/> Quoniam fumus flatus est in naribus nostris,<br class="calibre6"/> et sermo scintilla ad commovendum cor nostrum :<br class="calibre6"/>
<span id="x2_3" class="vn">3</span> qua extincta, cinis erit corpus nostrum,<br class="calibre6"/> et spiritus diffundetur tamquam mollis aër ;<br class="calibre6"/> et transibit vita nostra tamquam vestigium nubis,<br class="calibre6"/> et sicut nebula dissolvetur quæ fugata est a radiis solis,<br class="calibre6"/> et a calore illius aggravata.<br class="calibre6"/>
<span id="x2_4" class="vn">4</span> Et nomen nostrum oblivionem accipiet per tempus,<br class="calibre6"/> et nemo memoriam habebit operum nostrorum.<br class="calibre6"/>
<span id="x2_5" class="vn">5</span> Umbræ enim transitus est tempus nostrum,<br class="calibre6"/> et non est reversio finis nostri :<br class="calibre6"/> quoniam consignata est, et nemo revertitur.<br class="calibre6"/>
<span id="x2_6" class="vn">6</span> Venite ergo, et fruamur bonis quæ sunt,<br class="calibre6"/> et utamur creatura tamquam in juventute celeriter.<br class="calibre6"/>
<span id="x2_7" class="vn">7</span> Vino pretioso et unguentis nos impleamus,<br class="calibre6"/> et non prætereat nos flos temporis.<br class="calibre6"/>
<span id="x2_8" class="vn">8</span> Coronemus nos rosis antequam marcescant ;<br class="calibre6"/> nullum pratum sit quod non pertranseat luxuria nostra :<br class="calibre6"/>
<span id="x2_9" class="vn">9</span> nemo nostrum exsors sit luxuriæ nostræ.<br class="calibre6"/> Ubique relinquamus signa lætitiæ,<br class="calibre6"/> quoniam hæc est pars nostra, et hæc est sors.<br class="calibre6"/>
<span id="x2_10" class="vn">10</span> Opprimamus pauperem justum, et non parcamus viduæ,<br class="calibre6"/> nec veterani revereamur canos multi temporis :<br class="calibre6"/>
<span id="x2_11" class="vn">11</span> sit autem fortitudo nostra lex justitiæ ;<br class="calibre6"/> quod enim infirmum est, inutile invenitur.<br class="calibre6"/>
<span id="x2_12" class="vn">12</span> Circumveniamus ergo justum, quoniam inutilis est nobis,<br class="calibre6"/> et contrarius est operibus nostris,<br class="calibre6"/> et improperat nobis peccata legis,<br class="calibre6"/> et diffamat in nos peccata disciplinæ nostræ.<br class="calibre6"/>
<span id="x2_13" class="vn">13</span> Promittit se scientiam Dei habere,<br class="calibre6"/> et filium Dei se nominat.<br class="calibre6"/>
<span id="x2_14" class="vn">14</span> Factus est nobis in traductionem cogitationum nostrarum.<br class="calibre6"/>
<span id="x2_15" class="vn">15</span> Gravis est nobis etiam ad videndum,<br class="calibre6"/> quoniam dissimilis est aliis vita illius,<br class="calibre6"/> et immutatæ sunt viæ ejus.<br class="calibre6"/>
<span id="x2_16" class="vn">16</span> Tamquam nugaces æstimati sumus ab illo,<br class="calibre6"/> et abstinet se a viis nostris tamquam ab immunditiis,<br class="calibre6"/> et præfert novissima justorum,<br class="calibre6"/> et gloriatur patrem se habere Deum.<br class="calibre6"/>
<span id="x2_17" class="vn">17</span> Videamus ergo si sermones illius veri sint,<br class="calibre6"/> et tentemus quæ ventura sunt illi,<br class="calibre6"/> et sciemus quæ erunt novissima illius.<br class="calibre6"/>
<span id="x2_18" class="vn">18</span> Si enim est verus filius Dei, suscipiet illum,<br class="calibre6"/> et liberabit eum de manibus contrariorum.<br class="calibre6"/>
<span id="x2_19" class="vn">19</span> Contumelia et tormento interrogemus eum,<br class="calibre6"/> ut sciamus reverentiam ejus,<br class="calibre6"/> et probemus patientiam illius.<br class="calibre6"/>
<span id="x2_20" class="vn">20</span> Morte turpissima condemnemus eum ;<br class="calibre6"/> erit enim ei respectus ex sermonibus illius.<br class="calibre6"/>
<span id="x2_21" class="vn">21</span> Hæc cogitaverunt, et erraverunt :<br class="calibre6"/> excæcavit enim illos malitia eorum.<br class="calibre6"/>
<span id="x2_22" class="vn">22</span> Et nescierunt sacramenta Dei :<br class="calibre6"/> neque mercedem speraverunt justitiæ,<br class="calibre6"/> nec judicaverunt honorem animarum sanctarum.<br class="calibre6"/>
<span id="x2_23" class="vn">23</span> Quoniam Deus creavit hominem inexterminabilem,<br class="calibre6"/> et ad imaginem similitudinis suæ fecit illum.<br class="calibre6"/>
<span id="x2_24" class="vn">24</span> Invidia autem diaboli mors introivit in orbem terrarum :<br class="calibre6"/>
<span id="x2_25" class="vn">25</span> imitantur autem illum qui sunt ex parte illius.</div>
</div><div class="calibre5" id="calibre_pb_2"></div></body></html>
