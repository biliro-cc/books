<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Tunc accesserunt ad eum ab Jerosolymis scribæ et pharisæi, dicentes :
<span id="x15_2" class="vn">2</span> Quare discipuli tui transgrediuntur traditionem seniorum ? non enim lavant manus suas cum panem manducant.
<span id="x15_3" class="vn">3</span> Ipse autem respondens ait illis : Quare et vos transgredimini mandatum Dei propter traditionem vestram ? Nam Deus dixit :
<span id="x15_4" class="vn">4</span> Honora patrem, et matrem : et, Qui maledixerit patri, vel matri, morte moriatur.
<span id="x15_5" class="vn">5</span> Vos autem dicitis : Quicumque dixerit patri, vel matri : Munus, quodcumque est ex me, tibi proderit :
<span id="x15_6" class="vn">6</span> et non honorificabit patrem suum, aut matrem suam : et irritum fecistis mandatum Dei propter traditionem vestram.
<span id="x15_7" class="vn">7</span> Hypocritæ, bene prophetavit de vobis Isaias, dicens :
<div class="poetry"><span id="x15_8" class="vn">8</span> Populus hic labiis me honorat :<br class="calibre6"/> cor autem eorum longe est a me.<br class="calibre6"/>
<span id="x15_9" class="vn">9</span> Sine causa autem colunt me,<br class="calibre6"/> docentes doctrinas et mandata hominum.</div><br class="calibre6"/><br class="calibre6"/>
<span id="x15_10" class="vn">10</span> Et convocatis ad se turbis, dixit eis : Audite, et intelligite.
<span id="x15_11" class="vn">11</span> Non quod intrat in os, coinquinat hominem : sed quod procedit ex ore, hoc coinquinat hominem.
<span id="x15_12" class="vn">12</span> Tunc accedentes discipuli ejus, dixerunt ei : Scis quia pharisæi audito verbo hoc, scandalizati sunt ?
<span id="x15_13" class="vn">13</span> At ille respondens ait : Omnis plantatio, quam non plantavit Pater meus cælestis, eradicabitur.
<span id="x15_14" class="vn">14</span> Sinite illos : cæci sunt, et duces cæcorum ; cæcus autem si cæco ducatum præstet, ambo in foveam cadunt.
<span id="x15_15" class="vn">15</span> Respondens autem Petrus dixit ei : Edissere nobis parabolam istam.
<span id="x15_16" class="vn">16</span> At ille dixit : Adhuc et vos sine intellectu estis ?
<span id="x15_17" class="vn">17</span> Non intelligitis quia omne quod in os intrat, in ventrem vadit, et in secessum emittitur ?
<span id="x15_18" class="vn">18</span> Quæ autem procedunt de ore, de corde exeunt, et ea coinquinant hominem :
<span id="x15_19" class="vn">19</span> de corde enim exeunt cogitationes malæ, homicidia, adulteria, fornicationes, furta, falsa testimonia, blasphemiæ :
<span id="x15_20" class="vn">20</span> hæc sunt, quæ coinquinant hominem. Non lotis autem manibus manducare, non coinquinat hominem.<br class="calibre6"/><br class="calibre6"/>
<span id="x15_21" class="vn">21</span> Et egressus inde Jesus secessit in partes Tyri et Sidonis.
<span id="x15_22" class="vn">22</span> Et ecce mulier chananæa a finibus illis egressa clamavit, dicens ei : Miserere mei, Domine fili David : filia mea male a dæmonio vexatur.
<span id="x15_23" class="vn">23</span> Qui non respondit ei verbum. Et accedentes discipuli ejus rogabant eum dicentes : Dimitte eam : quia clamat post nos.
<span id="x15_24" class="vn">24</span> Ipse autem respondens ait : Non sum missus nisi ad oves, quæ perierunt domus Israël.
<span id="x15_25" class="vn">25</span> At illa venit, et adoravit eum, dicens : Domine, adjuva me.
<span id="x15_26" class="vn">26</span> Qui respondens ait : Non est bonum sumere panem filiorum, et mittere canibus.
<span id="x15_27" class="vn">27</span> At illa dixit : Etiam Domine : nam et catelli edunt de micis quæ cadunt de mensa dominorum suorum.
<span id="x15_28" class="vn">28</span> Tunc respondens Jesus, ait illi : O mulier, magna est fides tua : fiat tibi sicut vis. Et sanata est filia ejus ex illa hora.<br class="calibre6"/><br class="calibre6"/>
<span id="x15_29" class="vn">29</span> Et cum transisset inde Jesus, venit secus mare Galilææ : et ascendens in montem, sedebat ibi.
<span id="x15_30" class="vn">30</span> Et accesserunt ad eum turbæ multæ, habentes secum mutos, cæcos, claudos, debiles, et alios multos : et projecerunt eos ad pedes ejus, et curavit eos,
<span id="x15_31" class="vn">31</span> ita ut turbæ mirarentur, videntes mutos loquentes, claudos ambulantes, cæcos videntes : et magnificabant Deum Israël.
<span id="x15_32" class="vn">32</span> Jesus autem, convocatis discipulis suis, dixit : Misereor turbæ, quia triduo jam perseverant mecum, et non habent quod manducent : et dimittere eos jejunos nolo, ne deficiant in via.
<span id="x15_33" class="vn">33</span> Et dicunt ei discipuli : Unde ergo nobis in deserto panes tantos, ut saturemus turbam tantam ?
<span id="x15_34" class="vn">34</span> Et ait illis Jesus : Quot habetis panes ? At illi dixerunt : Septem, et paucos pisciculos.
<span id="x15_35" class="vn">35</span> Et præcepit turbæ ut discumberent super terram.
<span id="x15_36" class="vn">36</span> Et accipiens septem panes, et pisces, et gratias agens, fregit, et dedit discipulis suis, et discipuli dederunt populo.
<span id="x15_37" class="vn">37</span> Et comederunt omnes, et saturati sunt. Et quod superfuit de fragmentis, tulerunt septem sportas plenas.
<span id="x15_38" class="vn">38</span> Erant autem qui manducaverunt quatuor millia hominum, extra parvulos et mulieres.
<span id="x15_39" class="vn">39</span> Et, dimissa turba, ascendit in naviculam : et venit in fines Magedan.
</div><div class="calibre5" id="calibre_pb_15"></div></body></html>
