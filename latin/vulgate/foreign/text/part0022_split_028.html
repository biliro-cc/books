<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c28" id="c28"><span class="chapter-num">28</span></a><div class="poetry"> <span id="x28_1" class="vn">1</span> Fugit impius nemine persequente ;<br class="calibre6"/> justus autem, quasi leo confidens, absque terrore erit.<br class="calibre6"/>
<span id="x28_2" class="vn">2</span> Propter peccata terræ multi principes ejus ;<br class="calibre6"/> et propter hominis sapientiam, et horum scientiam quæ dicuntur,<br class="calibre6"/> vita ducis longior erit.<br class="calibre6"/>
<span id="x28_3" class="vn">3</span> Vir pauper calumnians pauperes<br class="calibre6"/> similis est imbri vehementi in quo paratur fames.</div><br class="calibre6"/><br class="calibre6"/>
<div class="poetry"><span id="x28_4" class="vn">4</span> Qui derelinquunt legem laudant impium ;<br class="calibre6"/> qui custodiunt, succenduntur contra eum.<br class="calibre6"/>
<span id="x28_5" class="vn">5</span> Viri mali non cogitant judicium ;<br class="calibre6"/> qui autem inquirunt Dominum animadvertunt omnia.<br class="calibre6"/>
<span id="x28_6" class="vn">6</span> Melior est pauper ambulans in simplicitate sua<br class="calibre6"/> quam dives in pravis itineribus.<br class="calibre6"/>
<span id="x28_7" class="vn">7</span> Qui custodit legem filius sapiens est ;<br class="calibre6"/> qui autem comessatores pascit confundit patrem suum.<br class="calibre6"/>
<span id="x28_8" class="vn">8</span> Qui coacervat divitias usuris et fœnore,<br class="calibre6"/> liberali in pauperes congregat eas.<br class="calibre6"/>
<span id="x28_9" class="vn">9</span> Qui declinat aures suas ne audiat legem,<br class="calibre6"/> oratio ejus erit execrabilis.<br class="calibre6"/>
<span id="x28_10" class="vn">10</span> Qui decipit justos in via mala, in interitu suo corruet,<br class="calibre6"/> et simplices possidebunt bona ejus.<br class="calibre6"/>
<span id="x28_11" class="vn">11</span> Sapiens sibi videtur vir dives ;<br class="calibre6"/> pauper autem prudens scrutabitur eum.<br class="calibre6"/>
<span id="x28_12" class="vn">12</span> In exsultatione justorum multa gloria est ;<br class="calibre6"/> regnantibus impiis, ruinæ hominum.<br class="calibre6"/>
<span id="x28_13" class="vn">13</span> Qui abscondit scelera sua non dirigetur ;<br class="calibre6"/> qui autem confessus fuerit et reliquerit ea, misericordiam consequetur.<br class="calibre6"/>
<span id="x28_14" class="vn">14</span> Beatus homo qui semper est pavidus ;<br class="calibre6"/> qui vero mentis est duræ corruet in malum.<br class="calibre6"/>
<span id="x28_15" class="vn">15</span> Leo rugiens et ursus esuriens,<br class="calibre6"/> princeps impius super populum pauperem.<br class="calibre6"/>
<span id="x28_16" class="vn">16</span> Dux indigens prudentia multos opprimet per calumniam ;<br class="calibre6"/> qui autem odit avaritiam, longi fient dies ejus.<br class="calibre6"/>
<span id="x28_17" class="vn">17</span> Hominem qui calumniatur animæ sanguinem,<br class="calibre6"/> si usque ad lacum fugerit, nemo sustinet.<br class="calibre6"/>
<span id="x28_18" class="vn">18</span> Qui ambulat simpliciter salvus erit ;<br class="calibre6"/> qui perversis graditur viis concidet semel.<br class="calibre6"/>
<span id="x28_19" class="vn">19</span> Qui operatur terram suam satiabitur panibus ;<br class="calibre6"/> qui autem sectatur otium replebitur egestate.</div><br class="calibre6"/><br class="calibre6"/>
<div class="poetry"><span id="x28_20" class="vn">20</span> Vir fidelis multum laudabitur ;<br class="calibre6"/> qui autem festinat ditari non erit innocens.<br class="calibre6"/>
<span id="x28_21" class="vn">21</span> Qui cognoscit in judicio faciem non bene facit ;<br class="calibre6"/> iste et pro buccella panis deserit veritatem.<br class="calibre6"/>
<span id="x28_22" class="vn">22</span> Vir qui festinat ditari, et aliis invidet,<br class="calibre6"/> ignorat quod egestas superveniet ei.<br class="calibre6"/>
<span id="x28_23" class="vn">23</span> Qui corripit hominem gratiam postea inveniet apud eum,<br class="calibre6"/> magis quam ille qui per linguæ blandimenta decipit.<br class="calibre6"/>
<span id="x28_24" class="vn">24</span> Qui subtrahit aliquid a patre suo et a matre,<br class="calibre6"/> et dicit hoc non esse peccatum,<br class="calibre6"/> particeps homicidæ est.<br class="calibre6"/>
<span id="x28_25" class="vn">25</span> Qui se jactat et dilatat, jurgia concitat ;<br class="calibre6"/> qui vero sperat in Domino sanabitur.<br class="calibre6"/>
<span id="x28_26" class="vn">26</span> Qui confidit in corde suo stultus est ;<br class="calibre6"/> qui autem graditur sapienter, ipse salvabitur.<br class="calibre6"/>
<span id="x28_27" class="vn">27</span> Qui dat pauperi non indigebit ;<br class="calibre6"/> qui despicit deprecantem sustinebit penuriam.<br class="calibre6"/>
<span id="x28_28" class="vn">28</span> Cum surrexerint impii, abscondentur homines ;<br class="calibre6"/> cum illi perierint, multiplicabuntur justi.</div>
</div><div class="calibre5" id="calibre_pb_28"></div></body></html>
