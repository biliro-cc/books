<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a> <span id="x32_1" class="vn">1</span> Verbum quod factum est ad Jeremiam a Domino, in anno decimo Sedeciæ regis Juda, ipse est annus decimusoctavus Nabuchodonosor.
<span id="x32_2" class="vn">2</span> Tunc exercitus regis Babylonis obsidebat Jerusalem, et Jeremias propheta erat clausus in atrio carceris qui erat in domo regis Juda.
<span id="x32_3" class="vn">3</span> Clauserat enim eum Sedecias rex Juda, dicens : Quare vaticinaris, dicens : Hæc dicit Dominus : Ecce ego dabo civitatem istam in manus regis Babylonis, et capiet eam :
<span id="x32_4" class="vn">4</span> et Sedecias rex Juda non effugiet de manu Chaldæorum, sed tradetur in manus regis Babylonis : et loquetur os ejus cum ore illius, et oculi ejus oculos illius videbunt :
<span id="x32_5" class="vn">5</span> et in Babylonem ducet Sedeciam, et ibi erit donec visitem eum, ait Dominus : si autem dimicaveritis adversum Chaldæos, nihil prosperum habebitis ?
<span id="x32_6" class="vn">6</span> Et dixit Jeremias : Factum est verbum Domini ad me, dicens :
<span id="x32_7" class="vn">7</span> Ecce Hanameel filius Sellum, patruelis tuus, veniet ad te, dicens : Eme tibi agrum meum qui est in Anathoth, tibi enim competit ex propinquitate ut emas.
<span id="x32_8" class="vn">8</span> Et venit ad me Hanameel filius patrui mei, secundum verbum Domini, ad vestibulum carceris, et ait ad me : Posside agrum meum qui est in Anathoth, in terra Benjamin, quia tibi competit hæreditas, et tu propinquus es ut possideas. Intellexi autem quod verbum Domini esset :
<span id="x32_9" class="vn">9</span> et emi agrum ab Hanameel filio patrui mei, qui est in Anathoth, et appendi ei argentum : septem stateres, et decem argenteos.
<span id="x32_10" class="vn">10</span> Et scripsi in libro, et signavi, et adhibui testes, et appendi argentum in statera.
<span id="x32_11" class="vn">11</span> Et accepi librum possessionis signatum, et stipulationes, et rata, et signa forinsecus :
<span id="x32_12" class="vn">12</span> et dedi librum possessionis Baruch filio Neri filii Maasiæ, in oculis Hanameel patruelis mei, in oculis testium qui scripti erant in libro emptionis, et in oculis omnium Judæorum qui sedebant in atrio carceris.
<span id="x32_13" class="vn">13</span> Et præcepi Baruch coram eis, dicens :
<span id="x32_14" class="vn">14</span> Hæc dicit Dominus exercituum, Deus Israël : Sume libros istos, librum emptionis hunc signatum, et librum hunc qui apertus est, et pone illos in vase fictili, ut permanere possint diebus multis :
<span id="x32_15" class="vn">15</span> hæc enim dicit Dominus exercituum, Deus Israël : Adhuc possidebuntur domus, et agri, et vineæ in terra ista.<br class="calibre6"/><br class="calibre6"/>
<span id="x32_16" class="vn">16</span> Et oravi ad Dominum, postquam tradidi librum possessionis Baruch filio Neri, dicens :
<div class="poetry"><span id="x32_17" class="vn">17</span> Heu ! heu ! heu ! Domine Deus,<br class="calibre6"/> ecce tu fecisti cælum et terram<br class="calibre6"/> in fortitudine tua magna, et in brachio tuo extento :<br class="calibre6"/> non erit tibi difficile omne verbum :<br class="calibre6"/>
<span id="x32_18" class="vn">18</span> qui facis misericordiam in millibus,<br class="calibre6"/> et reddis iniquitatem patrum in sinum filiorum eorum post eos :<br class="calibre6"/> fortissime, magne, et potens,<br class="calibre6"/> Dominus exercituum nomen tibi.<br class="calibre6"/>
<span id="x32_19" class="vn">19</span> Magnus consilio, et incomprehensibilis cogitatu :<br class="calibre6"/> cujus oculi aperti sunt super omnes vias filiorum Adam,<br class="calibre6"/> ut reddas unicuique secundum vias suas,<br class="calibre6"/> et secundum fructum adinventionum ejus.<br class="calibre6"/>
<span id="x32_20" class="vn">20</span> Qui posuisti signa et portenta<br class="calibre6"/> in terra Ægypti usque ad diem hanc,<br class="calibre6"/> et in Israël, et in hominibus,<br class="calibre6"/> et fecisti tibi nomen sicut est dies hæc.<br class="calibre6"/>
<span id="x32_21" class="vn">21</span> Et eduxisti populum tuum Israël de terra Ægypti,<br class="calibre6"/> in signis et in portentis,<br class="calibre6"/> et in manu robusta et in brachio extento,<br class="calibre6"/> et in terrore magno :<br class="calibre6"/>
<span id="x32_22" class="vn">22</span> et dedisti eis terram hanc,<br class="calibre6"/> quam jurasti patribus eorum ut dares eis,<br class="calibre6"/> terram fluentem lacte et melle.<br class="calibre6"/>
<span id="x32_23" class="vn">23</span> Et ingressi sunt, et possederunt eam,<br class="calibre6"/> et non obedierunt voci tuæ,<br class="calibre6"/> et in lege tua non ambulaverunt :<br class="calibre6"/> omnia quæ mandasti eis ut facerent non fecerunt,<br class="calibre6"/> et evenerunt eis omnia mala hæc.<br class="calibre6"/>
<span id="x32_24" class="vn">24</span> Ecce munitiones exstructæ sunt adversum civitatem ut capiatur,<br class="calibre6"/> et urbs data est in manus Chaldæorum<br class="calibre6"/> qui præliantur adversus eam,<br class="calibre6"/> a facie gladii, et famis, et pestilentiæ :<br class="calibre6"/> et quæcumque locutus es, acciderunt,<br class="calibre6"/> ut tu ipse cernis.<br class="calibre6"/>
<span id="x32_25" class="vn">25</span> Et tu dicis mihi, Domine Deus :<br class="calibre6"/> Eme agrum argento, et adhibe testes,<br class="calibre6"/> cum urbs data sit in manus Chaldæorum ?</div><br class="calibre6"/><br class="calibre6"/>
<span id="x32_26" class="vn">26</span> Et factum est verbum Domini ad Jeremiam, dicens :
<div class="poetry"><span id="x32_27" class="vn">27</span> Ecce ego Dominus Deus universæ carnis :<br class="calibre6"/> numquid mihi difficile erit omne verbum ?<br class="calibre6"/>
<span id="x32_28" class="vn">28</span> Propterea hæc dicit Dominus :<br class="calibre6"/> Ecce ego tradam civitatem istam in manus Chaldæorum,<br class="calibre6"/> et in manus regis Babylonis,<br class="calibre6"/> et capient eam.<br class="calibre6"/>
<span id="x32_29" class="vn">29</span> Et venient Chaldæi præliantes adversum urbem hanc,<br class="calibre6"/> et succendent eam igni, et comburent eam,<br class="calibre6"/> et domos in quarum domatibus sacrificabant Baal,<br class="calibre6"/> et libabant diis alienis libamina ad irritandum me.<br class="calibre6"/>
<span id="x32_30" class="vn">30</span> Erant enim filii Israël et filii Juda<br class="calibre6"/> jugiter facientes malum in oculis meis ab adolescentia sua :<br class="calibre6"/> filii Israël, qui usque nunc exacerbant me<br class="calibre6"/> in opere manuum suarum, dicit Dominus.<br class="calibre6"/>
<span id="x32_31" class="vn">31</span> Quia in furore et in indignatione mea facta est mihi civitas hæc,<br class="calibre6"/> a die qua ædificaverunt eam<br class="calibre6"/> usque ad diem istam qua auferetur de conspectu meo,<br class="calibre6"/>
<span id="x32_32" class="vn">32</span> propter malitiam filiorum Israël et filiorum Juda,<br class="calibre6"/> quam fecerunt ad iracundiam me provocantes,<br class="calibre6"/> ipsi et reges eorum,<br class="calibre6"/> principes eorum, et sacerdotes eorum, et prophetæ eorum,<br class="calibre6"/> viri Juda et habitatores Jerusalem.<br class="calibre6"/>
<span id="x32_33" class="vn">33</span> Et verterunt ad me terga, et non facies,<br class="calibre6"/> cum docerem eos diluculo et erudirem,<br class="calibre6"/> et nollent audire, ut acciperent disciplinam.<br class="calibre6"/>
<span id="x32_34" class="vn">34</span> Et posuerunt idola sua in domo in qua invocatum est nomen meum,<br class="calibre6"/> ut polluerent eam.<br class="calibre6"/>
<span id="x32_35" class="vn">35</span> Et ædificaverunt excelsa Baal<br class="calibre6"/> quæ sunt in valle filii Ennom,<br class="calibre6"/> ut initiarent filios suos et filias suas Moloch,<br class="calibre6"/> quod non mandavi eis,<br class="calibre6"/> nec ascendit in cor meum ut facerent abominationem hanc :<br class="calibre6"/> et in peccatum deducerent Judam.<br class="calibre6"/>
<span id="x32_36" class="vn">36</span> Et nunc propter ista,<br class="calibre6"/> hæc dicit Dominus Deus Israël ad civitatem hanc,<br class="calibre6"/> de qua vos dicitis quod tradetur in manus regis Babylonis,<br class="calibre6"/> in gladio, et in fame, et in peste :<br class="calibre6"/>
<span id="x32_37" class="vn">37</span> Ecce ego congregabo eos de universis terris ad quas ejeci eos<br class="calibre6"/> in furore meo, et in ira mea, et in indignatione grandi :<br class="calibre6"/> et reducam eos ad locum istum,<br class="calibre6"/> et habitare eos faciam confidenter :<br class="calibre6"/>
<span id="x32_38" class="vn">38</span> et erunt mihi in populum,<br class="calibre6"/> et ego ero eis in Deum.<br class="calibre6"/>
<span id="x32_39" class="vn">39</span> Et dabo eis cor unum, et viam unam,<br class="calibre6"/> ut timeant me universis diebus,<br class="calibre6"/> et bene sit eis, et filiis eorum post eos.<br class="calibre6"/>
<span id="x32_40" class="vn">40</span> Et feriam eis pactum sempiternum,<br class="calibre6"/> et non desinam eis benefacere :<br class="calibre6"/> et timorem meum dabo in corde eorum,<br class="calibre6"/> ut non recedant a me.<br class="calibre6"/>
<span id="x32_41" class="vn">41</span> Et lætabor super eis, cum bene eis fecero :<br class="calibre6"/> et plantabo eos in terra ista in veritate,<br class="calibre6"/> in toto corde meo et in tota anima mea.<br class="calibre6"/>
<span id="x32_42" class="vn">42</span> Quia hæc dicit Dominus :<br class="calibre6"/> Sicut adduxi super populum istum omne malum hoc grande,<br class="calibre6"/> sic adducam super eos<br class="calibre6"/> omne bonum quod ego loquor ad eos.<br class="calibre6"/>
<span id="x32_43" class="vn">43</span> Et possidebuntur agri in terra ista,<br class="calibre6"/> de qua vos dicitis quod deserta sit,<br class="calibre6"/> eo quod non remanserit homo et jumentum,<br class="calibre6"/> et data sit in manus Chaldæorum.<br class="calibre6"/>
<span id="x32_44" class="vn">44</span> Agri ementur pecunia, et scribentur in libro,<br class="calibre6"/> et imprimetur signum, et testis adhibebitur,<br class="calibre6"/> in terra Benjamin et in circuitu Jerusalem,<br class="calibre6"/> in civitatibus Juda, et in civitatibus montanis,<br class="calibre6"/> et in civitatibus campestribus, et in civitatibus quæ ad austrum sunt,<br class="calibre6"/> quia convertam captivitatem eorum, ait Dominus.</div>
</div><div class="calibre5" id="calibre_pb_32"></div></body></html>
