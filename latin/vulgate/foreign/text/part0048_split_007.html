<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Et conveniunt ad eum pharisæi, et quidam de scribis, venientes ab Jerosolymis.
<span id="x7_2" class="vn">2</span> Et cum vidissent quosdam ex discipulis ejus communibus manibus, id est non lotis, manducare panes, vituperaverunt.
<span id="x7_3" class="vn">3</span> Pharisæi enim, et omnes Judæi, nisi crebro laverint manus, non manducant, tenentes traditionem seniorum :
<span id="x7_4" class="vn">4</span> et a foro nisi baptizentur, non comedunt : et alia multa sunt, quæ tradita sunt illis servare, baptismata calicum, et urceorum, et æramentorum, et lectorum :
<span id="x7_5" class="vn">5</span> et interrogabant eum pharisæi et scribæ : Quare discipuli tui non ambulant juxta traditionem seniorum, sed communibus manibus manducant panem ?
<span id="x7_6" class="vn">6</span> At ille respondens, dixit eis : Bene prophetavit Isaias de vobis hypocritis, sicut scriptum est : <div class="poetry">Populus hic labiis me honorat,<br class="calibre6"/> cor autem eorum longe est a me :<br class="calibre6"/>
<span id="x7_7" class="vn">7</span> in vanum autem me colunt,<br class="calibre6"/> docentes doctrinas, et præcepta hominum.</div>
<span id="x7_8" class="vn">8</span> Relinquentes enim mandatum Dei, tenetis traditionem hominum, baptismata urceorum et calicum : et alia similia his facitis multa.
<span id="x7_9" class="vn">9</span> Et dicebat illis : Bene irritum facitis præceptum Dei, ut traditionem vestram servetis.
<span id="x7_10" class="vn">10</span> Moyses enim dixit : Honora patrem tuum, et matrem tuam. Et : Qui maledixerit patri, vel matri, morte moriatur.
<span id="x7_11" class="vn">11</span> Vos autem dicitis : Si dixerit homo patri, aut matri, Corban (quod est donum) quodcumque ex me, tibi profuerit :
<span id="x7_12" class="vn">12</span> et ultra non dimittitis eum quidquam facere patri suo, aut matri,
<span id="x7_13" class="vn">13</span> rescindentes verbum Dei per traditionem vestram, quam tradidistis : et similia hujusmodi multa facitis.<br class="calibre6"/><br class="calibre6"/>
<span id="x7_14" class="vn">14</span> Et advocans iterum turbam, dicebat illis : Audite me omnes, et intelligite.
<span id="x7_15" class="vn">15</span> Nihil est extra hominem introiens in eum, quod possit eum coinquinare, sed quæ de homine procedunt illa sunt quæ communicant hominem.
<span id="x7_16" class="vn">16</span> Si quis habet aures audiendi, audiat.
<span id="x7_17" class="vn">17</span> Et cum introisset in domum a turba, interrogabant eum discipuli ejus parabolam.
<span id="x7_18" class="vn">18</span> Et ait illis : Sic et vos imprudentes estis ? Non intelligitis quia omne extrinsecus introiens in hominem, non potest eum communicare :
<span id="x7_19" class="vn">19</span> quia non intrat in cor ejus, sed in ventrum vadit, et in secessum exit, purgans omnes escas ?
<span id="x7_20" class="vn">20</span> Dicebat autem, quoniam quæ de homine exeunt, illa communicant hominem.
<span id="x7_21" class="vn">21</span> Ab intus enim de corde hominum malæ cogitationes procedunt, adulteria, fornicationes, homicidia,
<span id="x7_22" class="vn">22</span> furta, avaritiæ, nequitiæ, dolus, impudicitiæ, oculus malus, blasphemia, superbia, stultitia.
<span id="x7_23" class="vn">23</span> Omnia hæc mala ab intus procedunt, et communicant hominem.<br class="calibre6"/><br class="calibre6"/>
<span id="x7_24" class="vn">24</span> Et inde surgens abiit in fines Tyri et Sidonis : et ingressus domum, neminem voluit scire, et non potuit latere.
<span id="x7_25" class="vn">25</span> Mulier enim statim ut audivit de eo, cujus filia habebat spiritum immundum, intravit, et procidit ad pedes ejus.
<span id="x7_26" class="vn">26</span> Erat enim mulier gentilis, Syrophœnissa genere. Et rogabat eum ut dæmonium ejiceret de filia ejus.
<span id="x7_27" class="vn">27</span> Qui dixit illi : Sine prius saturari filios : non est enim bonum sumere panem filiorum, et mittere canibus.
<span id="x7_28" class="vn">28</span> At illa respondit, et dixit illi : Utique Domine, nam et catelli comedunt sub mensa de micis puerorum.
<span id="x7_29" class="vn">29</span> Et ait illi : Propter hunc sermonem vade : exiit dæmonium a filia tua.
<span id="x7_30" class="vn">30</span> Et cum abiisset domum suam, invenit puellam jacentem supra lectum, et dæmonium exiisse.<br class="calibre6"/><br class="calibre6"/>
<span id="x7_31" class="vn">31</span> Et iterum exiens de finibus Tyri, venit per Sidonem ad mare Galilææ inter medios fines Decapoleos.
<span id="x7_32" class="vn">32</span> Et adducunt ei surdum, et mutum, et deprecabantur eum, ut imponat illi manum.
<span id="x7_33" class="vn">33</span> Et apprehendens eum de turba seorsum, misit digitos suos in auriculas ejus : et exspuens, tetigit linguam ejus :
<span id="x7_34" class="vn">34</span> et suscipiens in cælum, ingemuit, et ait illi : Ephphetha, quod est, Adaperire.
<span id="x7_35" class="vn">35</span> Et statim apertæ sunt aures ejus, et solutum est vinculum linguæ ejus, et loquebatur recte.
<span id="x7_36" class="vn">36</span> Et præcepit illis ne cui dicerent. Quanto autem eis præcipiebat, tanto magis plus prædicabant :
<span id="x7_37" class="vn">37</span> et eo amplius admirabantur, dicentes : Bene omnia fecit : et surdos fecit audire, et mutos loqui.
</div><div class="calibre5" id="calibre_pb_7"></div></body></html>
