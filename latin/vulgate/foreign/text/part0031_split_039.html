<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c39" id="c39"><span class="chapter-num">39</span></a> <span id="x39_1" class="vn">1</span> Tu autem, fili hominis, vaticinare adversum Gog, et dices : <div class="poetry">Hæc dicit Dominus Deus :<br class="calibre6"/> Ecce ego super te, Gog,<br class="calibre6"/> principem capitis Mosoch et Thubal.<br class="calibre6"/>
<span id="x39_2" class="vn">2</span> Et circumagam te, et educam te,<br class="calibre6"/> et ascendere te faciam de lateribus aquilonis,<br class="calibre6"/> et adducam te super montes Israël.<br class="calibre6"/>
<span id="x39_3" class="vn">3</span> Et percutiam arcum tuum in manu sinistra tua,<br class="calibre6"/> et sagittas tuas de manu dextera tua dejiciam.<br class="calibre6"/>
<span id="x39_4" class="vn">4</span> Super montes Israël cades tu, et omnia agmina tua,<br class="calibre6"/> et populi tui qui sunt tecum :<br class="calibre6"/> feris, avibus, omnique volatili et bestiis terræ<br class="calibre6"/> dedi te ad devorandum.<br class="calibre6"/>
<span id="x39_5" class="vn">5</span> Super faciem agri cades,<br class="calibre6"/> quia ego locutus sum,<br class="calibre6"/> ait Dominus Deus.<br class="calibre6"/>
<span id="x39_6" class="vn">6</span> Et immittam ignem in Magog,<br class="calibre6"/> et in his qui habitant in insulis confidenter :<br class="calibre6"/> et scient quia ego Dominus.<br class="calibre6"/>
<span id="x39_7" class="vn">7</span> Et nomen sanctum meum notum faciam in medio populi mei Israël,<br class="calibre6"/> et non polluam nomen sanctum meum amplius :<br class="calibre6"/> et scient gentes quia ego Dominus, Sanctus Israël.<br class="calibre6"/>
<span id="x39_8" class="vn">8</span> Ecce venit, et factum est,<br class="calibre6"/> ait Dominus Deus :<br class="calibre6"/> hæc est dies de qua locutus sum.<br class="calibre6"/>
<span id="x39_9" class="vn">9</span> Et egredientur habitatores de civitatibus Israël,<br class="calibre6"/> et succendent et comburent arma,<br class="calibre6"/> clypeum et hastas, arcum et sagittas, et baculos manuum et contos :<br class="calibre6"/> et succendent ea igni septem annis.<br class="calibre6"/>
<span id="x39_10" class="vn">10</span> Et non portabunt ligna de regionibus,<br class="calibre6"/> neque succident de saltibus :<br class="calibre6"/> quoniam arma succendent igni,<br class="calibre6"/> et deprædabuntur eos quibus prædæ fuerant,<br class="calibre6"/> et diripient vastatores suos,<br class="calibre6"/> ait Dominus Deus.</div><br class="calibre6"/><br class="calibre6"/>
<div class="poetry"><span id="x39_11" class="vn">11</span> Et erit in die illa :<br class="calibre6"/> dabo Gog locum nominatum sepulchrum in Israël,<br class="calibre6"/> vallem viatorum ad orientem maris,<br class="calibre6"/> quæ obstupescere faciet prætereuntes :<br class="calibre6"/> et sepelient ibi Gog, et omnem multitudinem ejus,<br class="calibre6"/> et vocabitur vallis multitudinis Gog.<br class="calibre6"/>
<span id="x39_12" class="vn">12</span> Et sepelient eos domus Israël,<br class="calibre6"/> ut mundent terram septem mensibus.<br class="calibre6"/>
<span id="x39_13" class="vn">13</span> Sepeliet autem eum omnis populus terræ :<br class="calibre6"/> et erit eis nominata dies in qua glorificatus sum,<br class="calibre6"/> ait Dominus Deus.<br class="calibre6"/>
<span id="x39_14" class="vn">14</span> Et viros jugiter constituent lustrantes terram,<br class="calibre6"/> qui sepeliant et requirant eos qui remanserant super faciem terræ,<br class="calibre6"/> ut emundent eam :<br class="calibre6"/> post menses autem septem quærere incipient.<br class="calibre6"/>
<span id="x39_15" class="vn">15</span> Et circuibunt peragrantes terram :<br class="calibre6"/> cumque viderint os hominis, statuent juxta illud titulum,<br class="calibre6"/> donec sepeliant illud pollinctores in valle multitudinis Gog.<br class="calibre6"/>
<span id="x39_16" class="vn">16</span> Nomen autem civitatis Amona :<br class="calibre6"/> et mundabunt terram.<br class="calibre6"/>
<span id="x39_17" class="vn">17</span> Tu ergo, fili hominis, hæc dicit Dominus Deus :<br class="calibre6"/> Dic omni volucri, et universis avibus,<br class="calibre6"/> cunctisque bestiis agri :<br class="calibre6"/> Convenite, properate,<br class="calibre6"/> concurrite undique ad victimam meam<br class="calibre6"/> quam ego immolo vobis,<br class="calibre6"/> victimam grandem super montes Israël,<br class="calibre6"/> ut comedatis carnem,<br class="calibre6"/> et bibatis sanguinem.<br class="calibre6"/>
<span id="x39_18" class="vn">18</span> Carnes fortium comedetis,<br class="calibre6"/> et sanguinem principum terræ bibetis :<br class="calibre6"/> arietum, et agnorum, et hircorum,<br class="calibre6"/> taurorumque et altilium, et pinguium omnium.<br class="calibre6"/>
<span id="x39_19" class="vn">19</span> Et comedetis adipem in saturitatem,<br class="calibre6"/> et bibetis sanguinem in ebrietatem,<br class="calibre6"/> de victima quam ego immolabo vobis :<br class="calibre6"/>
<span id="x39_20" class="vn">20</span> et saturabimini super mensam meam<br class="calibre6"/> de equo, et equite forti,<br class="calibre6"/> et de universis viris bellatoribus,<br class="calibre6"/> ait Dominus Deus.<br class="calibre6"/>
<span id="x39_21" class="vn">21</span> Et ponam gloriam meam in gentibus :<br class="calibre6"/> et videbunt omnes gentes judicium meum quod fecerim,<br class="calibre6"/> et manum meam quam posuerim super eos.<br class="calibre6"/>
<span id="x39_22" class="vn">22</span> Et scient domus Israël quia ego Dominus Deus eorum,<br class="calibre6"/> a die illa et deinceps.<br class="calibre6"/>
<span id="x39_23" class="vn">23</span> Et scient gentes quoniam in iniquitate sua capta sit domus Israël,<br class="calibre6"/> eo quod dereliquerint me,<br class="calibre6"/> et absconderim faciem meam ab eis,<br class="calibre6"/> et tradiderim eos in manus hostium,<br class="calibre6"/> et ceciderint in gladio universi.<br class="calibre6"/>
<span id="x39_24" class="vn">24</span> Juxta immunditiam eorum et scelus feci eis,<br class="calibre6"/> et abscondi faciem meam ab illis.</div><br class="calibre6"/><br class="calibre6"/>
<div class="poetry"><span id="x39_25" class="vn">25</span> Propterea hæc dicit Dominus Deus :<br class="calibre6"/> Nunc reducam captivitatem Jacob,<br class="calibre6"/> et miserebor omnis domus Israël,<br class="calibre6"/> et assumam zelum pro nomine sancto meo.<br class="calibre6"/>
<span id="x39_26" class="vn">26</span> Et portabunt confusionem suam,<br class="calibre6"/> et omnem prævaricationem qua prævaricati sunt in me,<br class="calibre6"/> cum habitaverint in terra sua confidenter,<br class="calibre6"/> neminem formidantes :<br class="calibre6"/>
<span id="x39_27" class="vn">27</span> et reduxero eos de populis,<br class="calibre6"/> et congregavero de terris inimicorum suorum,<br class="calibre6"/> et sanctificatus fuero in eis,<br class="calibre6"/> in oculis gentium plurimarum.<br class="calibre6"/>
<span id="x39_28" class="vn">28</span> Et scient quia ego Dominus Deus eorum,<br class="calibre6"/> eo quod transtulerim eos in nationes,<br class="calibre6"/> et congregaverim eos super terram suam,<br class="calibre6"/> et non dereliquerim quemquam ex eis ibi.<br class="calibre6"/>
<span id="x39_29" class="vn">29</span> Et non abscondam ultra faciem meam ab eis,<br class="calibre6"/> eo quod effuderim spiritum meum super omnem domum Israël,<br class="calibre6"/> ait Dominus Deus.</div>
</div><div class="calibre5" id="calibre_pb_39"></div></body></html>
