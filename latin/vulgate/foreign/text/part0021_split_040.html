<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c40" id="c40"><span class="chapter-num">40</span></a> <span id="x40_1" class="vn">1</span> In finem. Psalmus ipsi David.
<div class="poetry"><span id="x40_2" class="vn">2</span> Beatus qui intelligit super egenum et pauperem :<br class="calibre6"/> in die mala liberabit eum Dominus.<br class="calibre6"/>
<span id="x40_3" class="vn">3</span> Dominus conservet eum, et vivificet eum,<br class="calibre6"/> et beatum faciat eum in terra,<br class="calibre6"/> et non tradat eum in animam inimicorum ejus.<br class="calibre6"/>
<span id="x40_4" class="vn">4</span> Dominus opem ferat illi super lectum doloris ejus ;<br class="calibre6"/> universum stratum ejus versasti in infirmitate ejus.<br class="calibre6"/>
<span id="x40_5" class="vn">5</span> Ego dixi : Domine, miserere mei ;<br class="calibre6"/> sana animam meam, quia peccavi tibi.<br class="calibre6"/>
<span id="x40_6" class="vn">6</span> Inimici mei dixerunt mala mihi :<br class="calibre6"/> Quando morietur, et peribit nomen ejus ?<br class="calibre6"/>
<span id="x40_7" class="vn">7</span> Et si ingrediebatur ut videret, vana loquebatur ;<br class="calibre6"/> cor ejus congregavit iniquitatem sibi.<br class="calibre6"/> Egrediebatur foras et loquebatur.<br class="calibre6"/>
<span id="x40_8" class="vn">8</span> In idipsum adversum me susurrabant omnes inimici mei ;<br class="calibre6"/> adversum me cogitabant mala mihi.<br class="calibre6"/>
<span id="x40_9" class="vn">9</span> Verbum iniquum constituerunt adversum me :<br class="calibre6"/> Numquid qui dormit non adjiciet ut resurgat ?<br class="calibre6"/>
<span id="x40_10" class="vn">10</span> Etenim homo pacis meæ in quo speravi,<br class="calibre6"/> qui edebat panes meos,<br class="calibre6"/> magnificavit super me supplantationem.<br class="calibre6"/>
<span id="x40_11" class="vn">11</span> Tu autem, Domine, miserere mei,<br class="calibre6"/> et resuscita me ; et retribuam eis.<br class="calibre6"/>
<span id="x40_12" class="vn">12</span> In hoc cognovi quoniam voluisti me,<br class="calibre6"/> quoniam non gaudebit inimicus meus super me.<br class="calibre6"/>
<span id="x40_13" class="vn">13</span> Me autem propter innocentiam suscepisti ;<br class="calibre6"/> et confirmasti me in conspectu tuo in æternum.<br class="calibre6"/>
<span id="x40_14" class="vn">14</span> Benedictus Dominus Deus Israël<br class="calibre6"/> a sæculo et usque in sæculum. Fiat, fiat.</div>
</div><div class="calibre5" id="calibre_pb_40"></div></body></html>
