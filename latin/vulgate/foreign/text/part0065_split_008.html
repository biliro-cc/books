<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Capitulum autem super ea quæ dicuntur : Talem habemus pontificem, qui consedit in dextera sedis magnitudinis in cælis,
<span id="x8_2" class="vn">2</span> sanctorum minister, et tabernaculi veri, quod fixit Dominus, et non homo.
<span id="x8_3" class="vn">3</span> Omnis enim pontifex ad offerendum munera, et hostias constituitur : unde necesse est et hunc habere aliquid, quod offerat.
<span id="x8_4" class="vn">4</span> Si ergo esset super terram, nec esset sacerdos : cum essent qui offerent secundum legem munera,
<span id="x8_5" class="vn">5</span> qui exemplari, et umbræ deserviunt cælestium. Sicut responsum est Moysi, cum consummaret tabernaculum : Vide (inquit) omnia facito secundum exemplar, quod tibi ostensum est in monte.
<span id="x8_6" class="vn">6</span> Nunc autem melius sortitus est ministerium, quanto et melioris testamenti mediator est, quod in melioribus repromissionibus sancitum est.
<span id="x8_7" class="vn">7</span> Nam si illud prius culpa vacasset, non utique secundi locus inquireretur.
<span id="x8_8" class="vn">8</span> Vituperans enim eos dicit : Ecce dies venient, dicit Dominus : et consummabo super domum Israël, et super domum Juda, testamentum novum,
<span id="x8_9" class="vn">9</span> non secundum testamentum quod feci patribus eorum in die qua apprehendi manum eorum ut educerem illos de terra Ægypti : quoniam ipsi non permanserunt in testamento meo : et ego neglexi eos, dicit Dominus.
<span id="x8_10" class="vn">10</span> Quia hoc est testamentum quod disponam domui Israël post dies illos, dicit Dominus : dando leges meas in mentem eorum, et in corde eorum superscribam eas : et ero eis in Deum, et ipsi erunt mihi in populum :
<span id="x8_11" class="vn">11</span> et non docebit unusquisque proximum suum, et unusquisque fratrem suum, dicens : Cognosce Dominum : quoniam omnes scient me a minore usque ad majorem eorum :
<span id="x8_12" class="vn">12</span> quia propitius ero iniquitatibus eorum, et peccatorum eorum jam non memorabor.
<span id="x8_13" class="vn">13</span> Dicendo autem novum : veteravit prius. Quod autem antiquatur, et senescit, prope interitum est.
</div><div class="calibre5" id="calibre_pb_8"></div></body></html>
