<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Filii autem Israël secundum numerum suum, principes familiarum, tribuni, et centuriones, et præfecti, qui ministrabant regi juxta turmas suas, ingredientes et egredientes per singulos menses in anno, viginti quatuor millibus singuli præerant.
<span id="x27_2" class="vn">2</span> Primæ turmæ in primo mense Jesboam præerat filius Zabdiel, et sub eo viginti quatuor millia ;
<span id="x27_3" class="vn">3</span> de filiis Phares, princeps cunctorum principum in exercitu mense primo.
<span id="x27_4" class="vn">4</span> Secundi mensis habebat turmam Dudia Ahohites, et post se alter nomine Macelloth, qui regebat partem exercitus viginti quatuor millium.
<span id="x27_5" class="vn">5</span> Dux quoque turmæ tertiæ in mense tertio erat Banaias filius Jojadæ sacerdos : et in divisione sua viginti quatuor millia.
<span id="x27_6" class="vn">6</span> Ipse est Banaias fortissimus inter triginta, et super triginta : præerat autem turmæ ipsius Amizabad filius ejus.
<span id="x27_7" class="vn">7</span> Quartus, mense quarto, Asahel frater Joab, et Zabadias filius ejus post eum : et in turma ejus viginti quatuor millia.
<span id="x27_8" class="vn">8</span> Quintus, mense quinto, princeps Samaoth Jezerites : et in turma ejus viginti quatuor millia.
<span id="x27_9" class="vn">9</span> Sextus, mense sexto, Hira filius Acces Thecuites : et in turma ejus viginti quatuor millia.
<span id="x27_10" class="vn">10</span> Septimus, mense septimo, Helles Phallonites de filiis Ephraim : et in turma ejus viginti quatuor millia.
<span id="x27_11" class="vn">11</span> Octavus, mense octavo, Sobochai Husathites de stirpe Zarahi : et in turma ejus viginti quatuor millia.
<span id="x27_12" class="vn">12</span> Nonus, mense nono, Abiezer Anathothites de filiis Jemini : et in turma ejus viginti quatuor millia.
<span id="x27_13" class="vn">13</span> Decimus, mense decimo, Marai, et ipse Netophathites de stirpe Zarai : et in turma ejus viginti quatuor millia.
<span id="x27_14" class="vn">14</span> Undecimus, mense undecimo, Banaias Pharathonites de filiis Ephraim : et in turma ejus viginti quatuor millia.
<span id="x27_15" class="vn">15</span> Duodecimus, mense duodecimo, Holdai Netophathites, de stirpe Gothoniel : et in turma ejus viginti quatuor millia.
<span id="x27_16" class="vn">16</span> Porro tribubus præerant Israël, Rubenitis, dux Eliezer filius Zechri : Simeonitis, dux Saphatias filius Maacha :
<span id="x27_17" class="vn">17</span> Levitis, Hasabias filius Camuel : Aaronitis, Sadoc :
<span id="x27_18" class="vn">18</span> Juda, Eliu frater David : Issachar, Amri filius Michaël.
<span id="x27_19" class="vn">19</span> Zabulonitis, Jesmaias filius Abdiæ : Nephthalitibus, Jerimoth filius Ozriel :
<span id="x27_20" class="vn">20</span> filiis Ephraim, Osee filius Ozaziu : dimidiæ tribui Manasse, Joël filius Phadaiæ :
<span id="x27_21" class="vn">21</span> et dimidiæ tribui Manasse in Galaad, Jaddo filius Zachariæ : Benjamin autem, Jasiel filius Abner :
<span id="x27_22" class="vn">22</span> Dan vero, Ezrihel filius Jeroham : hi principes filiorum Israël.
<span id="x27_23" class="vn">23</span> Noluit autem David numerare eos a viginti annis inferius : quia dixerat Dominus ut multiplicaret Israël quasi stellas cæli.
<span id="x27_24" class="vn">24</span> Joab filius Sarviæ cœperat numerare, nec complevit : quia super hoc ira irruerat in Israël, et idcirco numerus eorum qui fuerant recensiti, non est relatus in fastos regis David.<br class="calibre6"/><br class="calibre6"/>
<span id="x27_25" class="vn">25</span> Super thesauros autem regis fuit Azmoth filius Adiel : his autem thesauris, qui erant in urbibus, et in vicis, et in turribus, præsidebat Jonathan filius Oziæ.
<span id="x27_26" class="vn">26</span> Operi autem rustico, et agricolis qui exercebant terram, præerat Ezri filius Chelub :
<span id="x27_27" class="vn">27</span> vinearumque cultoribus, Semeias Romathites : cellis autem vinariis, Zabdias Aphonites.
<span id="x27_28" class="vn">28</span> Nam super oliveta et ficeta quæ erant in campestribus, Balanam Gederites : super apothecas autem olei, Joas.
<span id="x27_29" class="vn">29</span> Porro armentis quæ pascebantur in Saron, præpositus fuit Setrai Saronites : et super boves in vallibus, Saphat filius Adli :
<span id="x27_30" class="vn">30</span> super camelos vero, Ubil Ismahelites : et super asinos, Jadias Meronathites :
<span id="x27_31" class="vn">31</span> super oves quoque, Jaziz Agareus : omnes hi, principes substantiæ regis David.
<span id="x27_32" class="vn">32</span> Jonathan autem patruus David, consiliarius, vir prudens et litteratus : ipse et Jahiel filius Hachamoni erant cum filiis regis.
<span id="x27_33" class="vn">33</span> Achitophel etiam consiliarius regis, et Chusai Arachites amicus regis.
<span id="x27_34" class="vn">34</span> Post Achitophel fuit Jojada filius Banaiæ, et Abiathar. Princeps autem exercitus regis erat Joab.
</div><div class="calibre5" id="calibre_pb_27"></div></body></html>
