<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a><div class="poetry"> <span id="x30_1" class="vn">1</span> Qui diligit filium suum assiduat illi flagella,<br class="calibre6"/> ut lætetur in novissimo suo,<br class="calibre6"/> et non palpet proximorum ostia.<br class="calibre6"/>
<span id="x30_2" class="vn">2</span> Qui docet filium suum laudabitur in illo,<br class="calibre6"/> et in medio domesticorum in illo gloriabitur.<br class="calibre6"/>
<span id="x30_3" class="vn">3</span> Qui docet filium suum in zelum mittit inimicum,<br class="calibre6"/> et in medio amicorum gloriabitur in illo.<br class="calibre6"/>
<span id="x30_4" class="vn">4</span> Mortuus est pater ejus, et quasi non est mortuus :<br class="calibre6"/> similem enim reliquit sibi post se.<br class="calibre6"/>
<span id="x30_5" class="vn">5</span> In vita sua vidit, et lætatus est in illo :<br class="calibre6"/> in obitu suo non est contristatus,<br class="calibre6"/> nec confusus est coram inimicis :<br class="calibre6"/>
<span id="x30_6" class="vn">6</span> reliquit enim defensorem domus contra inimicos,<br class="calibre6"/> et amicis reddentem gratiam.<br class="calibre6"/>
<span id="x30_7" class="vn">7</span> Pro animabus filiorum colligabit vulnera sua,<br class="calibre6"/> et super omnem vocem turbabuntur viscera ejus.<br class="calibre6"/>
<span id="x30_8" class="vn">8</span> Equus indomitus evadit durus,<br class="calibre6"/> et filius remissus evadet præceps.<br class="calibre6"/>
<span id="x30_9" class="vn">9</span> Lacta filium, et paventem te faciet :<br class="calibre6"/> lude cum eo, et contristabit te.<br class="calibre6"/>
<span id="x30_10" class="vn">10</span> Non corrideas illi, ne doleas,<br class="calibre6"/> et in novissimo obstupescent dentes tui.<br class="calibre6"/>
<span id="x30_11" class="vn">11</span> Non des illi potestatem in juventute,<br class="calibre6"/> et ne despicias cogitatus illius.<br class="calibre6"/>
<span id="x30_12" class="vn">12</span> Curva cervicem ejus in juventute,<br class="calibre6"/> et tunde latera ejus dum infans est,<br class="calibre6"/> ne forte induret, et non credat tibi,<br class="calibre6"/> et erit tibi dolor animæ.<br class="calibre6"/>
<span id="x30_13" class="vn">13</span> Doce filium tuum, et operare in illo,<br class="calibre6"/> ne in turpitudinem illius offendas.</div><br class="calibre6"/><br class="calibre6"/>
<div class="poetry"><span id="x30_14" class="vn">14</span> Melior est pauper sanus, et fortis viribus,<br class="calibre6"/> quam dives imbecillis et flagellatus malitia.<br class="calibre6"/>
<span id="x30_15" class="vn">15</span> Salus animæ in sanctitate justitiæ<br class="calibre6"/> melior est omni auro et argento :<br class="calibre6"/> et corpus validum quam census immensus.<br class="calibre6"/>
<span id="x30_16" class="vn">16</span> Non est census super censum salutis corporis,<br class="calibre6"/> et non est oblectamentum super cordis gaudium.<br class="calibre6"/>
<span id="x30_17" class="vn">17</span> Melior est mors quam vita amara,<br class="calibre6"/> et requies æterna quam languor perseverans.<br class="calibre6"/>
<span id="x30_18" class="vn">18</span> Bona abscondita in ore clauso,<br class="calibre6"/> quasi appositiones epularum circumpositæ sepulchro.<br class="calibre6"/>
<span id="x30_19" class="vn">19</span> Quid proderit libatio idolo ?<br class="calibre6"/> nec enim manducabit, nec odorabit.<br class="calibre6"/>
<span id="x30_20" class="vn">20</span> Sic qui effugatur a Domino,<br class="calibre6"/> portans mercedes iniquitatis :<br class="calibre6"/>
<span id="x30_21" class="vn">21</span> videns oculis et ingemiscens,<br class="calibre6"/> sicut spado complectens virginem, et suspirans.<br class="calibre6"/>
<span id="x30_22" class="vn">22</span> Tristitiam non des animæ tuæ,<br class="calibre6"/> et non affligas temetipsum in consilio tuo.<br class="calibre6"/>
<span id="x30_23" class="vn">23</span> Jucunditas cordis, hæc est vita hominis,<br class="calibre6"/> et thesaurus sine defectione sanctitatis :<br class="calibre6"/> et exsultatio viri est longævitas.<br class="calibre6"/>
<span id="x30_24" class="vn">24</span> Miserere animæ tuæ placens Deo, et contine :<br class="calibre6"/> congrega cor tuum in sanctitate ejus,<br class="calibre6"/> et tristitiam longe repelle a te.<br class="calibre6"/>
<span id="x30_25" class="vn">25</span> Multos enim occidit tristitia,<br class="calibre6"/> et non est utilitas in illa.<br class="calibre6"/>
<span id="x30_26" class="vn">26</span> Zelus et iracundia minuunt dies,<br class="calibre6"/> et ante tempus senectam adducet cogitatus.<br class="calibre6"/>
<span id="x30_27" class="vn">27</span> Splendidum cor et bonum in epulis est :<br class="calibre6"/> epulæ enim illius diligenter fiunt.</div>
</div><div class="calibre5" id="calibre_pb_30"></div></body></html>
