<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a><div class="poetry"> <span id="x26_1" class="vn">1</span> Mulieris bonæ beatus vir :<br class="calibre6"/> numerus enim annorum illius duplex.<br class="calibre6"/>
<span id="x26_2" class="vn">2</span> Mulier fortis oblectat virum suum,<br class="calibre6"/> et annos vitæ illius in pace implebit.<br class="calibre6"/>
<span id="x26_3" class="vn">3</span> Pars bona mulier bona,<br class="calibre6"/> in parte timentium Deum dabitur viro pro factis bonis :<br class="calibre6"/>
<span id="x26_4" class="vn">4</span> divitis autem et pauperis cor bonum,<br class="calibre6"/> in omni tempore vultus illorum hilaris.<br class="calibre6"/>
<span id="x26_5" class="vn">5</span> A tribus timuit cor meum,<br class="calibre6"/> et in quarto facies mea metuit :<br class="calibre6"/>
<span id="x26_6" class="vn">6</span> delaturam civitatis, et collectionem populi :<br class="calibre6"/>
<span id="x26_7" class="vn">7</span> calumniam mendacem super mortem omnia gravia :<br class="calibre6"/>
<span id="x26_8" class="vn">8</span> dolor cordis et luctus, mulier zelotypa.<br class="calibre6"/>
<span id="x26_9" class="vn">9</span> In muliere zelotypa flagellum linguæ,<br class="calibre6"/> omnibus communicans.<br class="calibre6"/>
<span id="x26_10" class="vn">10</span> Sicut boum jugum quod movetur, ita et mulier nequam :<br class="calibre6"/> qui tenet illam quasi qui apprehendit scorpionem.<br class="calibre6"/>
<span id="x26_11" class="vn">11</span> Mulier ebriosa ira magna, et contumelia :<br class="calibre6"/> et turpitudo illius non tegetur.<br class="calibre6"/>
<span id="x26_12" class="vn">12</span> Fornicatio mulieris in extollentia oculorum,<br class="calibre6"/> et in palpebris illius agnoscetur.<br class="calibre6"/>
<span id="x26_13" class="vn">13</span> In filia non avertente se, firma custodiam,<br class="calibre6"/> ne inventa occasione utatur se.<br class="calibre6"/>
<span id="x26_14" class="vn">14</span> Ab omni irreverentia oculorum ejus cave,<br class="calibre6"/> et ne mireris si te neglexerit.<br class="calibre6"/>
<span id="x26_15" class="vn">15</span> Sicut viator sitiens ad fontem os aperiet,<br class="calibre6"/> et ab omni aqua proxima bibet,<br class="calibre6"/> et contra omnem palum sedebit,<br class="calibre6"/> et contra omnem sagittam aperiet pharetram donec deficiat.<br class="calibre6"/>
<span id="x26_16" class="vn">16</span> Gratia mulieris sedulæ delectabit virum suum,<br class="calibre6"/> et ossa illius impinguabit.<br class="calibre6"/>
<span id="x26_17" class="vn">17</span> Disciplina illius datum Dei est.<br class="calibre6"/>
<span id="x26_18" class="vn">18</span> Mulier sensata et tacita,<br class="calibre6"/> non est immutatio eruditæ animæ.<br class="calibre6"/>
<span id="x26_19" class="vn">19</span> Gratia super gratiam<br class="calibre6"/> mulier sancta et pudorata.<br class="calibre6"/>
<span id="x26_20" class="vn">20</span> Omnis autem ponderatio non est digna<br class="calibre6"/> continentis animæ.<br class="calibre6"/>
<span id="x26_21" class="vn">21</span> Sicut sol oriens mundo in altissimis Dei,<br class="calibre6"/> sic mulieris bonæ species in ornamentum domus ejus.<br class="calibre6"/>
<span id="x26_22" class="vn">22</span> Lucerna splendens super candelabrum sanctum,<br class="calibre6"/> et species faciei super ætatem stabilem.<br class="calibre6"/>
<span id="x26_23" class="vn">23</span> Columnæ aureæ super bases argenteas,<br class="calibre6"/> et pedes firmi super plantas stabilis mulieris.<br class="calibre6"/>
<span id="x26_24" class="vn">24</span> Fundamenta æterna supra petram solidam,<br class="calibre6"/> et mandata Dei in corde mulieris sanctæ.</div><br class="calibre6"/><br class="calibre6"/>
<div class="poetry"><span id="x26_25" class="vn">25</span> In duobus contristatum est cor meum,<br class="calibre6"/> et in tertio iracundia mihi advenit :<br class="calibre6"/>
<span id="x26_26" class="vn">26</span> vir bellator deficiens per inopiam ;<br class="calibre6"/> et vir sensatus contemptus ;<br class="calibre6"/>
<span id="x26_27" class="vn">27</span> et qui transgreditur a justitia ad peccatum :<br class="calibre6"/> Deus paravit eum ad rhomphæam.</div><br class="calibre6"/><br class="calibre6"/>
<div class="poetry"><span id="x26_28" class="vn">28</span> Duæ species difficiles et periculosæ mihi apparuerunt :<br class="calibre6"/> difficile exuitur negotians a negligentia,<br class="calibre6"/> et non justificabitur caupo a peccatis labiorum.</div>
</div><div class="calibre5" id="calibre_pb_26"></div></body></html>
