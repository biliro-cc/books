<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Respondens autem Eliphaz Themanites, dixit :
<div class="poetry"><span id="x4_2" class="vn">2</span> Si cœperimus loqui tibi, forsitan moleste accipies ;<br class="calibre6"/> sed conceptum sermonem tenere quis poterit ?<br class="calibre6"/>
<span id="x4_3" class="vn">3</span> Ecce docuisti multos,<br class="calibre6"/> et manus lassas roborasti ;<br class="calibre6"/>
<span id="x4_4" class="vn">4</span> vacillantes confirmaverunt sermones tui,<br class="calibre6"/> et genua trementia confortasti.<br class="calibre6"/>
<span id="x4_5" class="vn">5</span> Nunc autem venit super te plaga, et defecisti ;<br class="calibre6"/> tetigit te, et conturbatus es.<br class="calibre6"/>
<span id="x4_6" class="vn">6</span> Ubi est timor tuus, fortitudo tua,<br class="calibre6"/> patientia tua, et perfectio viarum tuarum ?<br class="calibre6"/>
<span id="x4_7" class="vn">7</span> Recordare, obsecro te, quis umquam innocens periit ?<br class="calibre6"/> aut quando recti deleti sunt ?<br class="calibre6"/>
<span id="x4_8" class="vn">8</span> Quin potius vidi eos qui operantur iniquitatem,<br class="calibre6"/> et seminant dolores, et metunt eos,<br class="calibre6"/>
<span id="x4_9" class="vn">9</span> flante Deo perisse,<br class="calibre6"/> et spiritu iræ ejus esse consumptos.<br class="calibre6"/>
<span id="x4_10" class="vn">10</span> Rugitus leonis, et vox leænæ,<br class="calibre6"/> et dentes catulorum leonum contriti sunt.<br class="calibre6"/>
<span id="x4_11" class="vn">11</span> Tigris periit, eo quod non haberet prædam,<br class="calibre6"/> et catuli leonis dissipati sunt.<br class="calibre6"/>
<span id="x4_12" class="vn">12</span> Porro ad me dictum est verbum absconditum,<br class="calibre6"/> et quasi furtive suscepit auris mea venas susurri ejus.<br class="calibre6"/>
<span id="x4_13" class="vn">13</span> In horrore visionis nocturnæ,<br class="calibre6"/> quando solet sopor occupare homines,<br class="calibre6"/>
<span id="x4_14" class="vn">14</span> pavor tenuit me, et tremor,<br class="calibre6"/> et omnia ossa mea perterrita sunt ;<br class="calibre6"/>
<span id="x4_15" class="vn">15</span> et cum spiritus, me præsente, transiret,<br class="calibre6"/> inhorruerunt pili carnis meæ.<br class="calibre6"/>
<span id="x4_16" class="vn">16</span> Stetit quidam, cujus non agnoscebam vultum,<br class="calibre6"/> imago coram oculis meis,<br class="calibre6"/> et vocem quasi auræ lenis audivi.<br class="calibre6"/>
<span id="x4_17" class="vn">17</span> Numquid homo, Dei comparatione, justificabitur ?<br class="calibre6"/> aut factore suo purior erit vir ?<br class="calibre6"/>
<span id="x4_18" class="vn">18</span> Ecce qui serviunt ei, non sunt stabiles,<br class="calibre6"/> et in angelis suis reperit pravitatem ;<br class="calibre6"/>
<span id="x4_19" class="vn">19</span> quanto magis hi qui habitant domos luteas,<br class="calibre6"/> qui terrenum habent fundamentum,<br class="calibre6"/> consumentur velut a tinea ?<br class="calibre6"/>
<span id="x4_20" class="vn">20</span> De mane usque ad vesperam succidentur ;<br class="calibre6"/> et quia nullus intelligit, in æternum peribunt.<br class="calibre6"/>
<span id="x4_21" class="vn">21</span> Qui autem reliqui fuerint, auferentur ex eis ;<br class="calibre6"/> morientur, et non in sapientia.</div>
</div><div class="calibre5" id="calibre_pb_4"></div></body></html>
