<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Locutusque est Dominus ad Moysen et Aaron, dicens :
<span id="x2_2" class="vn">2</span> Singuli per turmas, signa, atque vexilla, et domos cognationum suarum, castrametabuntur filii Israël, per gyrum tabernaculi fœderis.
<span id="x2_3" class="vn">3</span> Ad orientem Judas figet tentoria per turmas exercitus sui : eritque princeps filiorum ejus Nahasson filius Aminadab.
<span id="x2_4" class="vn">4</span> Et omnis de stirpe ejus summa pugnantium, septuaginta quatuor millia sexcenti.
<span id="x2_5" class="vn">5</span> Juxta eum castrametati sunt de tribu Issachar, quorum princeps fuit Nathanaël filius Suar.
<span id="x2_6" class="vn">6</span> Et omnis numerus pugnatorum ejus quinquaginta quatuor millia quadringenti.
<span id="x2_7" class="vn">7</span> In tribu Zabulon princeps fuit Eliab filius Helon.
<span id="x2_8" class="vn">8</span> Omnis de stirpe ejus exercitus pugnatorum, quinquaginta septem millia quadringenti.
<span id="x2_9" class="vn">9</span> Universi qui in castris Judæ enumerati sunt, fuerunt centum octoginta sex millia quadringenti : et per turmas suas primi egredientur.<br class="calibre6"/><br class="calibre6"/>
<span id="x2_10" class="vn">10</span> In castris filiorum Ruben ad meridianam plagam erit princeps Elisur filius Sedeur.
<span id="x2_11" class="vn">11</span> Et cunctus exercitus pugnatorum ejus qui numerati sunt, quadraginta sex millia quingenti.
<span id="x2_12" class="vn">12</span> Juxta eum castrametati sunt de tribu Simeon : quorum princeps fuit Salamiel filius Surisaddai.
<span id="x2_13" class="vn">13</span> Et cunctus exercitus pugnatorum ejus qui numerati sunt, quinquaginta novem millia trecenti.
<span id="x2_14" class="vn">14</span> In tribu Gad princeps fuit Eliasaph filius Duel.
<span id="x2_15" class="vn">15</span> Et cunctus exercitus pugnatorum ejus, qui numerati sunt, quadraginta quinque millia sexcenti quinquaginta.
<span id="x2_16" class="vn">16</span> Omnes qui recensiti sunt in castris Ruben, centum quinquaginta millia et mille quadringenti quinquaginta per turmas suas : in secundo loco proficiscentur.
<span id="x2_17" class="vn">17</span> Levabitur autem tabernaculum testimonii per officia Levitarum, et turmas eorum : quomodo erigetur, ita et deponetur. Singuli per loca et ordines suos proficiscentur.<br class="calibre6"/><br class="calibre6"/>
<span id="x2_18" class="vn">18</span> Ad occidentalem plagam erunt castra filiorum Ephraim, quorum princeps fuit Elisama filius Ammiud.
<span id="x2_19" class="vn">19</span> Cunctus exercitus pugnatorum ejus, qui numerati sunt, quadraginta millia quingenti.
<span id="x2_20" class="vn">20</span> Et cum eis tribus filiorum Manasse, quorum princeps fuit Gamaliel filius Phadassur.
<span id="x2_21" class="vn">21</span> Cunctusque exercitus pugnatorum ejus, qui numerati sunt, triginta duo millia ducenti.
<span id="x2_22" class="vn">22</span> In tribu filiorum Benjamin princeps fuit Abidan filius Gedeonis.
<span id="x2_23" class="vn">23</span> Et cunctus exercitus pugnatorum ejus, qui recensiti sunt, triginta quinque millia quadringenti.
<span id="x2_24" class="vn">24</span> Omnes qui numerati sunt in castris Ephraim, centum octo millia centum per turmas suas : tertii proficiscentur.<br class="calibre6"/><br class="calibre6"/>
<span id="x2_25" class="vn">25</span> Ad aquilonis partem castrametati sunt filii Dan : quorum princeps fuit Ahiezer filius Ammisaddai.
<span id="x2_26" class="vn">26</span> Cunctus exercitus pugnatorum ejus, qui numerati sunt, sexaginta duo millia septingenti.
<span id="x2_27" class="vn">27</span> Juxta eum fixere tentoria de tribu Aser : quorum princeps fuit Phegiel filius Ochran.
<span id="x2_28" class="vn">28</span> Cunctus exercitus pugnatorum ejus, qui numerati sunt, quadraginta millia et mille quingenti.
<span id="x2_29" class="vn">29</span> De tribu filiorum Nephthali princeps fuit Ahira filius Enan.
<span id="x2_30" class="vn">30</span> Cunctus exercitus pugnatorum ejus, quinquaginta tria millia quadringenti.
<span id="x2_31" class="vn">31</span> Omnes qui numerati sunt in castris Dan, fuerunt centum quinquaginta septem millia sexcenti : et novissimi proficiscentur.<br class="calibre6"/><br class="calibre6"/>
<span id="x2_32" class="vn">32</span> Hic numerus filiorum Israël, per domos cognationum suarum et turmas divisi exercitus, sexcenta tria millia quingenti quinquaginta.
<span id="x2_33" class="vn">33</span> Levitæ autem non sunt numerati inter filios Israël : sic enim præceperat Dominus Moysi.
<span id="x2_34" class="vn">34</span> Feceruntque filii Israël juxta omnia quæ mandaverat Dominus. Castrametati sunt per turmas suas, et profecti per familias ac domos patrum suorum.
</div><div class="calibre5" id="calibre_pb_2"></div></body></html>
