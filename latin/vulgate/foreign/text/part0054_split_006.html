<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Adjuvantes autem exhortamur ne in vacuum gratiam Dei recipiatis.
<span id="x6_2" class="vn">2</span> Ait enim : Tempore accepto exaudivi te, et in die salutis adjuvi te. Ecce nunc tempus acceptabile, ecce nunc dies salutis.
<span id="x6_3" class="vn">3</span> Nemini dantes ullam offensionem, ut non vituperetur ministerium nostrum :
<span id="x6_4" class="vn">4</span> sed in omnibus exhibeamus nosmetipsos sicut Dei ministros in multa patientia, in tribulationibus, in necessitatibus, in angustiis,
<span id="x6_5" class="vn">5</span> in plagis, in carceribus, in seditionibus, in laboribus, in vigiliis, in jejuniis,
<span id="x6_6" class="vn">6</span> in castitate, in scientia, in longanimitate, in suavitate, in Spiritu Sancto, in caritate non ficta,
<span id="x6_7" class="vn">7</span> in verbo veritatis, in virtute Dei, per arma justitiæ a dextris et a sinistris,
<span id="x6_8" class="vn">8</span> per gloriam, et ignobilitatem, per infamiam, et bonam famam : ut seductores, et veraces, sicut qui ignoti, et cogniti :
<span id="x6_9" class="vn">9</span> quasi morientes, et ecce vivimus : ut castigati, et non mortificati :
<span id="x6_10" class="vn">10</span> quasi tristes, semper autem gaudentes : sicut egentes, multos autem locupletantes : tamquam nihil habentes, et omnia possidentes.<br class="calibre6"/><br class="calibre6"/>
<span id="x6_11" class="vn">11</span> Os nostrum patet ad vos, o Corinthii ; cor nostrum dilatatum est.
<span id="x6_12" class="vn">12</span> Non angustiamini in nobis : angustiamini autem in visceribus vestris :
<span id="x6_13" class="vn">13</span> eamdem autem habentes remunerationem, tamquam filiis dico, dilatamini et vos.<br class="calibre6"/><br class="calibre6"/>
<span id="x6_14" class="vn">14</span> Nolite jugum ducere cum infidelibus. Quæ enim participatio justitiæ cum iniquitate ? aut quæ societas luci ad tenebras ?
<span id="x6_15" class="vn">15</span> quæ autem conventio Christi ad Belial ? aut quæ pars fideli cum infideli ?
<span id="x6_16" class="vn">16</span> qui autem consensus templo Dei cum idolis ? vos enim estis templum Dei vivi, sicut dicit Deus : <div class="poetry">Quoniam inhabitabo in illis, et inambulabo inter eos,<br class="calibre6"/> et ero illorum Deus, et ipsi erunt mihi populus.<br class="calibre6"/>
<span id="x6_17" class="vn">17</span> Propter quod exite de medio eorum,<br class="calibre6"/> et separamini, dicit Dominus,<br class="calibre6"/> et immundum ne tetigeritis :<br class="calibre6"/>
<span id="x6_18" class="vn">18</span> et ego recipiam vos :<br class="calibre6"/> et ero vobis in patrem,<br class="calibre6"/> et vos eritis mihi in filios et filias,<br class="calibre6"/> dicit Dominus omnipotens.</div>
</div><div class="calibre5" id="calibre_pb_6"></div></body></html>
