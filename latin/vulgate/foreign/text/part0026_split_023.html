<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a><div class="poetry"> <span id="x23_1" class="vn">1</span> Domine, pater et dominator vitæ meæ,<br class="calibre6"/> ne derelinquas me in consilio eorum,<br class="calibre6"/> nec sinas me cadere in illis.<br class="calibre6"/>
<span id="x23_2" class="vn">2</span> Quis superponet in cogitatu meo flagella,<br class="calibre6"/> et in corde meo doctrinam sapientiæ,<br class="calibre6"/> ut ignorationibus eorum non parcant mihi,<br class="calibre6"/> et non appareant delicta eorum,<br class="calibre6"/>
<span id="x23_3" class="vn">3</span> et ne adincrescant ignorantiæ meæ,<br class="calibre6"/> et multiplicentur delicta mea,<br class="calibre6"/> et peccata mea abundent,<br class="calibre6"/> et incidam in conspectu adversariorum meorum,<br class="calibre6"/> et gaudeat super me inimicus meus ?<br class="calibre6"/>
<span id="x23_4" class="vn">4</span> Domine, pater et Deus vitæ meæ,<br class="calibre6"/> ne derelinquas me in cogitatu illorum.<br class="calibre6"/>
<span id="x23_5" class="vn">5</span> Extollentiam oculorum meorum ne dederis mihi,<br class="calibre6"/> et omne desiderium averte a me.<br class="calibre6"/>
<span id="x23_6" class="vn">6</span> Aufer a me ventris concupiscentias,<br class="calibre6"/> et concubitus concupiscentiæ ne apprehendant me,<br class="calibre6"/> et animæ irreverenti et infrunitæ ne tradas me.</div><br class="calibre6"/><br class="calibre6"/>
<div class="poetry"><span id="x23_7" class="vn">7</span> Doctrinam oris audite, filii :<br class="calibre6"/> et qui custodierit illam non periet labiis,<br class="calibre6"/> nec scandalizabitur in operibus nequissimis.<br class="calibre6"/>
<span id="x23_8" class="vn">8</span> In vanitate sua apprehenditur peccator :<br class="calibre6"/> et superbus et maledicus scandalizabitur in illis.<br class="calibre6"/>
<span id="x23_9" class="vn">9</span> Jurationi non assuescat os tuum :<br class="calibre6"/> multi enim casus in illa.<br class="calibre6"/>
<span id="x23_10" class="vn">10</span> Nominatio vero Dei non sit assidua in ore tuo,<br class="calibre6"/> et nominibus sanctorum non admiscearis,<br class="calibre6"/> quoniam non erit immunis ab eis.<br class="calibre6"/>
<span id="x23_11" class="vn">11</span> Sicut enim servus interrogatus assidue a livore non minuitur,<br class="calibre6"/> sic omnis jurans et nominans in toto a peccato non purgabitur.<br class="calibre6"/>
<span id="x23_12" class="vn">12</span> Vir multum jurans implebitur iniquitate,<br class="calibre6"/> et non discedet a domo illius plaga.<br class="calibre6"/>
<span id="x23_13" class="vn">13</span> Et si frustraverit, delictum illius super ipsum erit :<br class="calibre6"/> et si dissimulaverit, delinquit dupliciter :<br class="calibre6"/>
<span id="x23_14" class="vn">14</span> et si in vacuum juraverit, non justificabitur :<br class="calibre6"/> replebitur enim retributione domus illius.<br class="calibre6"/>
<span id="x23_15" class="vn">15</span> Est et alia loquela contraria morti :<br class="calibre6"/> non inveniatur in hæreditate Jacob.<br class="calibre6"/>
<span id="x23_16" class="vn">16</span> Etenim a misericordibus omnia hæc auferentur,<br class="calibre6"/> et in delictis non volutabuntur.<br class="calibre6"/>
<span id="x23_17" class="vn">17</span> Indisciplinatæ loquelæ non assuescat os tuum :<br class="calibre6"/> est enim in illa verbum peccati.<br class="calibre6"/>
<span id="x23_18" class="vn">18</span> Memento patris et matris tuæ :<br class="calibre6"/> in medio enim magnatorum consistis :<br class="calibre6"/>
<span id="x23_19" class="vn">19</span> ne forte obliviscatur te Deus in conspectu illorum,<br class="calibre6"/> et assiduitate tua infatuatus, improperium patiaris,<br class="calibre6"/> et maluisses non nasci,<br class="calibre6"/> et diem nativitatis tuæ maledicas.<br class="calibre6"/>
<span id="x23_20" class="vn">20</span> Homo assuetus in verbis improperii<br class="calibre6"/> in omnibus diebus suis non erudietur.</div><br class="calibre6"/><br class="calibre6"/>
<div class="poetry"><span id="x23_21" class="vn">21</span> Duo genera abundant in peccatis,<br class="calibre6"/> et tertium adducit iram et perditionem.<br class="calibre6"/>
<span id="x23_22" class="vn">22</span> Anima calida quasi ignis ardens,<br class="calibre6"/> non extinguetur donec aliquid glutiat :<br class="calibre6"/>
<span id="x23_23" class="vn">23</span> et homo nequam in ore carnis suæ<br class="calibre6"/> non desinet donec incendat ignem.<br class="calibre6"/>
<span id="x23_24" class="vn">24</span> Homini fornicario omnis panis dulcis :<br class="calibre6"/> non fatigabitur transgrediens usque ad finem.<br class="calibre6"/>
<span id="x23_25" class="vn">25</span> Omnis homo qui transgreditur lectum suum,<br class="calibre6"/> contemnens in animam suam, et dicens : Quis me videt ?<br class="calibre6"/>
<span id="x23_26" class="vn">26</span> Tenebræ circumdant me, et parietes cooperiunt me,<br class="calibre6"/> et nemo circumspicit me : quem vereor ?<br class="calibre6"/> delictorum meorum non memorabitur Altissimus.<br class="calibre6"/>
<span id="x23_27" class="vn">27</span> Et non intelligit quoniam omnia videt oculus illius,<br class="calibre6"/> quoniam expellit a se timorem Dei hujusmodi hominis timor,<br class="calibre6"/> et oculi hominum timentes illum :<br class="calibre6"/>
<span id="x23_28" class="vn">28</span> et non cognovit quoniam oculi Domini<br class="calibre6"/> multo plus lucidiores sunt super solem,<br class="calibre6"/> circumspicientes omnes vias hominum,<br class="calibre6"/> et profundum abyssi, et hominum corda,<br class="calibre6"/> intuentes in absconditas partes.<br class="calibre6"/>
<span id="x23_29" class="vn">29</span> Domino enim Deo antequam crearentur omnia sunt agnita :<br class="calibre6"/> sic et post perfectum respicit omnia.<br class="calibre6"/>
<span id="x23_30" class="vn">30</span> Hic in plateis civitatis vindicabitur,<br class="calibre6"/> et quasi pullus equinus fugabitur,<br class="calibre6"/> et ubi non speravit apprehendetur.<br class="calibre6"/>
<span id="x23_31" class="vn">31</span> Et erit dedecus omnibus,<br class="calibre6"/> eo quod non intellexerit timorem Domini.<br class="calibre6"/>
<span id="x23_32" class="vn">32</span> Sic et mulier omnis relinquens virum suum,<br class="calibre6"/> et statuens hæreditatem ex alieno matrimonio :<br class="calibre6"/>
<span id="x23_33" class="vn">33</span> primo enim in lege Altissimi incredibilis fuit :<br class="calibre6"/> secundo in virum suum deliquit :<br class="calibre6"/> tertio in adulterio fornicata est,<br class="calibre6"/> et ex alio viro filios statuit sibi.<br class="calibre6"/>
<span id="x23_34" class="vn">34</span> Hæc in ecclesiam adducetur,<br class="calibre6"/> et in filios ejus respicietur :<br class="calibre6"/>
<span id="x23_35" class="vn">35</span> non tradent filii ejus radices,<br class="calibre6"/> et rami ejus non dabunt fructum :<br class="calibre6"/>
<span id="x23_36" class="vn">36</span> derelinquet in maledictum memoriam ejus,<br class="calibre6"/> et dedecus illius non delebitur.<br class="calibre6"/>
<span id="x23_37" class="vn">37</span> Et agnoscent qui derelicti sunt,<br class="calibre6"/> quoniam nihil melius est quam timor Dei,<br class="calibre6"/> et nihil dulcius quam respicere in mandatis Domini.<br class="calibre6"/>
<span id="x23_38" class="vn">38</span> Gloria magna est sequi Dominum :<br class="calibre6"/> longitudo enim dierum assumetur ab eo.</div>
</div><div class="calibre5" id="calibre_pb_23"></div></body></html>
