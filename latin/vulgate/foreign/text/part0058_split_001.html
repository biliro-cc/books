<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Colossenses - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus Apostolus Jesu Christi per voluntatem Dei, et Timotheus frater :
<span id="x1_2" class="vn">2</span> eis, qui sunt Colossis, sanctis, et fidelibus fratribus in Christo Jesu.
<span id="x1_3" class="vn">3</span> Gratia vobis, et pax a Deo Patre nostro, et Domino Jesu Christo.<br class="calibre6"/><br class="calibre6"/> Gratias agimus Deo, et Patri Domini nostri Jesu Christi semper pro vobis orantes :
<span id="x1_4" class="vn">4</span> audientes fidem vestram in Christo Jesu, et dilectionem quam habetis in sanctos omnes
<span id="x1_5" class="vn">5</span> propter spem, quæ reposita est vobis in cælis : quam audistis in verbo veritatis Evangelii :
<span id="x1_6" class="vn">6</span> quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,
<span id="x1_7" class="vn">7</span> sicut didicistis ab Epaphra carissimo conservo nostro, qui est fidelis pro vobis minister Christi Jesu,
<span id="x1_8" class="vn">8</span> qui etiam manifestavit nobis dilectionem vestram in spiritu.
<span id="x1_9" class="vn">9</span> Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali :
<span id="x1_10" class="vn">10</span> ut ambuletis digne Deo per omnia placentes : in omni opere bono fructificantes, et crescentes in scientia Dei :
<span id="x1_11" class="vn">11</span> in omni virtute confortati secundum potentiam claritatis ejus, in omni patientia et longanimitate cum gaudio,
<span id="x1_12" class="vn">12</span> gratias agentes Deo Patri, qui dignos nos fecit in partem sortis sanctorum in lumine :
<span id="x1_13" class="vn">13</span> qui eripuit nos de potestate tenebrarum, et transtulit in regnum filii dilectionis suæ,
<span id="x1_14" class="vn">14</span> in quo habemus redemptionem per sanguinem ejus, remissionem peccatorum :
<span id="x1_15" class="vn">15</span> qui est imago Dei invisibilis, primogenitus omnis creaturæ :
<span id="x1_16" class="vn">16</span> quoniam in ipso condita sunt universa in cælis, et in terra, visibilia, et invisibilia, sive throni, sive dominationes, sive principatus, sive potestates : omnia per ipsum et in ipso creata sunt :
<span id="x1_17" class="vn">17</span> et ipse est ante omnes, et omnia in ipso constant.<br class="calibre6"/><br class="calibre6"/>
<span id="x1_18" class="vn">18</span> Et ipse est caput corporis Ecclesiæ, qui est principium, primogenitus ex mortuis : ut sit in omnibus ipse primatum tenens :
<span id="x1_19" class="vn">19</span> quia in ipso complacuit, omnem plenitudinem inhabitare :
<span id="x1_20" class="vn">20</span> et per eum reconciliare omnia in ipsum, pacificans per sanguinem crucis ejus, sive quæ in terris, sive quæ in cælis sunt.
<span id="x1_21" class="vn">21</span> Et vos cum essetis aliquando alienati, et inimici sensu in operibus malis :
<span id="x1_22" class="vn">22</span> nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso :
<span id="x1_23" class="vn">23</span> si tamen permanetis in fide fundati, et stabiles, et immobiles a spe Evangelii, quod audistis, quod prædicatum est in universa creatura, quæ sub cælo est, cujus factus sum ego Paulus minister.<br class="calibre6"/><br class="calibre6"/>
<span id="x1_24" class="vn">24</span> Qui nunc gaudeo in passionibus pro vobis, et adimpleo ea quæ desunt passionem Christi, in carne mea pro corpore ejus, quod est Ecclesia :
<span id="x1_25" class="vn">25</span> cujus factus sum ego minister secundum dispensationem Dei, quæ data est mihi in vos, ut impleam verbum Dei :
<span id="x1_26" class="vn">26</span> mysterium, quod absconditum fuit a sæculis, et generationibus, nunc autem manifestatum est sanctis ejus,
<span id="x1_27" class="vn">27</span> quibus voluit Deus notas facere divitias gloriæ sacramenti hujus in gentibus, quod est Christus, in vobis spes gloriæ,
<span id="x1_28" class="vn">28</span> quem nos annuntiamus, corripientes omnem hominem, et docentes omnem hominem, in omni sapientia, ut exhibeamus omnem hominem perfectum in Christo Jesu :
<span id="x1_29" class="vn">29</span> in quo et laboro, certando secundum operationem ejus, quam operatur in me in virtute.
</div><div class="calibre5" id="calibre_pb_1"></div></body></html>
