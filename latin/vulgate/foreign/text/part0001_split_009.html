<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Benedixitque Deus Noë et filiis ejus. Et dixit ad eos : Crescite, et multiplicamini, et replete terram.
<span id="x9_2" class="vn">2</span> Et terror vester ac tremor sit super cuncta animalia terræ, et super omnes volucres cæli, cum universis quæ moventur super terram : omnes pisces maris manui vestræ traditi sunt.
<span id="x9_3" class="vn">3</span> Et omne, quod movetur et vivit, erit vobis in cibum : quasi olera virentia tradidi vobis omnia.
<span id="x9_4" class="vn">4</span> Excepto, quod carnem cum sanguine non comedetis.
<span id="x9_5" class="vn">5</span> Sanguinem enim animarum vestrarum requiram de manu cunctarum bestiarum : et de manu hominis, de manu viri, et fratris ejus requiram animam hominis.
<span id="x9_6" class="vn">6</span> Quicumque effuderit humanum sanguinem, fundetur sanguis illius : ad imaginem quippe Dei factus est homo.
<span id="x9_7" class="vn">7</span> Vos autem crescite et multiplicamini, et ingredimini super terram, et implete eam.<br class="calibre6"/><br class="calibre6"/>
<span id="x9_8" class="vn">8</span> Hæc quoque dixit Deus ad Noë, et ad filios ejus cum eo :
<span id="x9_9" class="vn">9</span> Ecce ego statuam pactum meum vobiscum, et cum semine vestro post vos :
<span id="x9_10" class="vn">10</span> et ad omnem animam viventem, quæ est vobiscum, tam in volucribus quam in jumentis et pecudibus terræ cunctis, quæ egressa sunt de arca, et universis bestiis terræ.
<span id="x9_11" class="vn">11</span> Statuam pactum meum vobiscum, et nequaquam ultra interficietur omnis caro aquis diluvii, neque erit deinceps diluvium dissipans terram.
<span id="x9_12" class="vn">12</span> Dixitque Deus : Hoc signum fœderis quod do inter me et vos, et ad omnem animam viventem, quæ est vobiscum in generationes sempiternas :
<span id="x9_13" class="vn">13</span> arcum meum ponam in nubibus, et erit signum fœderis inter me et inter terram.
<span id="x9_14" class="vn">14</span> Cumque obduxero nubibus cælum, apparebit arcus meus in nubibus :
<span id="x9_15" class="vn">15</span> et recordabor fœderis mei vobiscum, et cum omni anima vivente quæ carnem vegetat : et non erunt ultra aquæ diluvii ad delendum universam carnem.
<span id="x9_16" class="vn">16</span> Eritque arcus in nubibus, et videbo illum, et recordabor fœderis sempiterni quod pactum est inter Deum et omnem animam viventem universæ carnis quæ est super terram.
<span id="x9_17" class="vn">17</span> Dixitque Deus ad Noë : Hoc erit signum fœderis, quod constitui inter me et omnem carnem super terram.<br class="calibre6"/><br class="calibre6"/>
<span id="x9_18" class="vn">18</span> Erant ergo filii Noë, qui egressi sunt de arca, Sem, Cham et Japheth : porro Cham ipse est pater Chanaan.
<span id="x9_19" class="vn">19</span> Tres isti filii sunt Noë : et ab his disseminatum est omne genus hominum super universam terram.
<span id="x9_20" class="vn">20</span> Cœpitque Noë vir agricola exercere terram, et plantavit vineam.
<span id="x9_21" class="vn">21</span> Bibensque vinum inebriatus est, et nudatus in tabernaculo suo.
<span id="x9_22" class="vn">22</span> Quod cum vidisset Cham, pater Chanaan, verenda scilicet patris sui esse nudata, nuntiavit duobus fratribus suis foras.
<span id="x9_23" class="vn">23</span> At vero Sem et Japheth pallium imposuerunt humeris suis, et incedentes retrorsum, operuerunt verenda patris sui : faciesque eorum aversæ erant, et patris virilia non viderunt.
<span id="x9_24" class="vn">24</span> Evigilans autem Noë ex vino, cum didicisset quæ fecerat ei filius suus minor,
<span id="x9_25" class="vn">25</span> ait : <div class="poetry">Maledictus Chanaan,<br class="calibre6"/> servus servorum erit fratribus suis.</div>
<span id="x9_26" class="vn">26</span> Dixitque : <div class="poetry">Benedictus Dominus Deus Sem,<br class="calibre6"/> sit Chanaan servus ejus.<br class="calibre6"/>
<span id="x9_27" class="vn">27</span> Dilatet Deus Japheth, et habitet in tabernaculis Sem,<br class="calibre6"/> sitque Chanaan servus ejus.</div>
<span id="x9_28" class="vn">28</span> Vixit autem Noë post diluvium trecentis quinquaginta annis.
<span id="x9_29" class="vn">29</span> Et impleti sunt omnes dies ejus nongentorum quinquaginta annorum : et mortuus est.
</div><div class="calibre5" id="calibre_pb_9"></div></body></html>
