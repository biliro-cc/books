<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c37" id="c37"><span class="chapter-num">37</span></a> <span id="x37_1" class="vn">1</span> Habitavit autem Jacob in terra Chanaan, in qua pater suus peregrinatus est.
<span id="x37_2" class="vn">2</span> Et hæ sunt generationes ejus : Joseph cum sedecim esset annorum, pascebat gregem cum fratribus suis adhuc puer : et erat cum filiis Balæ et Zelphæ uxorum patris sui : accusavitque fratres suos apud patrem crimine pessimo.
<span id="x37_3" class="vn">3</span> Israël autem diligebat Joseph super omnes filios suos, eo quod in senectute genuisset eum : fecitque ei tunicam polymitam.
<span id="x37_4" class="vn">4</span> Videntes autem fratres ejus quod a patre plus cunctis filiis amaretur, oderant eum, nec poterant ei quidquam pacifice loqui.
<span id="x37_5" class="vn">5</span> Accidit quoque ut visum somnium referret fratribus suis : quæ causa majoris odii seminarium fuit.
<span id="x37_6" class="vn">6</span> Dixitque ad eos : Audite somnium meum quod vidi :
<span id="x37_7" class="vn">7</span> putabam nos ligare manipulos in agro : et quasi consurgere manipulum meum, et stare, vestrosque manipulos circumstantes adorare manipulum meum.
<span id="x37_8" class="vn">8</span> Responderunt fratres ejus : Numquid rex noster eris ? aut subjiciemur ditioni tuæ ? Hæc ergo causa somniorum atque sermonum, invidiæ et odii fomitem ministravit.
<span id="x37_9" class="vn">9</span> Aliud quoque vidit somnium, quod narrans fratribus, ait : Vidi per somnium, quasi solem, et lunam, et stellas undecim adorare me.
<span id="x37_10" class="vn">10</span> Quod cum patri suo, et fratribus retulisset, increpavit eum pater suus, et dixit : Quid sibi vult hoc somnium quod vidisti ? num ego et mater tua, et fratres tui adorabimus te super terram ?
<span id="x37_11" class="vn">11</span> Invidebant ei igitur fratres sui : pater vero rem tacitus considerabat.<br class="calibre6"/><br class="calibre6"/>
<span id="x37_12" class="vn">12</span> Cumque fratres illius in pascendis gregibus patris morarentur in Sichem,
<span id="x37_13" class="vn">13</span> dixit ad eum Israël : Fratres tui pascunt oves in Sichimis : veni, mittam te ad eos. Quo respondente,
<span id="x37_14" class="vn">14</span> Præsto sum, ait ei : Vade, et vide si cuncta prospera sint erga fratres tuos, et pecora : et renuntia mihi quid agatur. Missus de valle Hebron, venit in Sichem :
<span id="x37_15" class="vn">15</span> invenitque eum vir errantem in agro, et interrogavit quid quæreret.
<span id="x37_16" class="vn">16</span> At ille respondit : Fratres meos quæro : indica mihi ubi pascant greges.
<span id="x37_17" class="vn">17</span> Dixitque ei vir : Recesserunt de loco isto : audivi autem eos dicentes : Eamus in Dothain. Perrexit ergo Joseph post fratres suos, et invenit eos in Dothain.
<span id="x37_18" class="vn">18</span> Qui cum vidissent eum procul, antequam accederet ad eos, cogitaverunt illum occidere :
<span id="x37_19" class="vn">19</span> et mutuo loquebantur : Ecce somniator venit :
<span id="x37_20" class="vn">20</span> venite, occidamus eum, et mittamus in cisternam veterem : dicemusque : Fera pessima devoravit eum : et tunc apparebit quid illi prosint somnia sua.
<span id="x37_21" class="vn">21</span> Audiens autem hoc Ruben, nitebatur liberare eum de manibus eorum, et dicebat :
<span id="x37_22" class="vn">22</span> Non interficiatis animam ejus, nec effundatis sanguinem : sed projicite eum in cisternam hanc, quæ est in solitudine, manusque vestras servate innoxias : hoc autem dicebat, volens eripere eum de manibus eorum, et reddere patri suo.
<span id="x37_23" class="vn">23</span> Confestim igitur ut pervenit ad fratres suos, nudaverunt eum tunica talari et polymita :
<span id="x37_24" class="vn">24</span> miseruntque eum in cisternam veterem, quæ non habebat aquam.
<span id="x37_25" class="vn">25</span> Et sedentes ut comederent panem, viderunt Ismaëlitas viatores venire de Galaad, et camelos eorum portantes aromata, et resinam, et stacten in Ægyptum.
<span id="x37_26" class="vn">26</span> Dixit ergo Judas fratribus suis : Quid nobis prodest si occiderimus fratrem nostrum, et celaverimus sanguinem ipsius ?
<span id="x37_27" class="vn">27</span> melius est ut venundetur Ismaëlitis, et manus nostræ non polluantur : frater enim et caro nostra est. Acquieverunt fratres sermonibus illius.
<span id="x37_28" class="vn">28</span> Et prætereuntibus Madianitis negotiatoribus, extrahentes eum de cisterna, vendiderunt eum Ismaëlitis, viginti argenteis : qui duxerunt eum in Ægyptum.
<span id="x37_29" class="vn">29</span> Reversusque Ruben ad cisternam, non invenit puerum :
<span id="x37_30" class="vn">30</span> et scissis vestibus pergens ad fratres suos, ait : Puer non comparet, et ego quo ibo ?
<span id="x37_31" class="vn">31</span> Tulerunt autem tunicam ejus, et in sanguine hædi, quem occiderant, tinxerunt :
<span id="x37_32" class="vn">32</span> mittentes qui ferrent ad patrem, et dicerent : Hanc invenimus : vide utrum tunica filii tui sit, an non.
<span id="x37_33" class="vn">33</span> Quam cum agnovisset pater, ait : Tunica filii mei est : fera pessima comedit eum, bestia devoravit Joseph.
<span id="x37_34" class="vn">34</span> Scissisque vestibus, indutus est cilicio, lugens filium suum multo tempore.
<span id="x37_35" class="vn">35</span> Congregatis autem cunctis liberis ejus ut lenirent dolorem patris, noluit consolationem accipere, sed ait : Descendam ad filium meum lugens in infernum. Et illo perseverante in fletu,
<span id="x37_36" class="vn">36</span> Madianitæ vendiderunt Joseph in Ægypto Putiphari eunucho Pharaonis, magistro militum.
</div><div class="calibre5" id="calibre_pb_37"></div></body></html>
