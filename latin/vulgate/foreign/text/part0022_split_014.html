<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a><div class="poetry"> <span id="x14_1" class="vn">1</span> Sapiens mulier ædificat domum suam ;<br class="calibre6"/> insipiens exstructam quoque manibus destruet.<br class="calibre6"/>
<span id="x14_2" class="vn">2</span> Ambulans recto itinere, et timens Deum,<br class="calibre6"/> despicitur ab eo qui infami graditur via.<br class="calibre6"/>
<span id="x14_3" class="vn">3</span> In ore stulti virga superbiæ ;<br class="calibre6"/> labia autem sapientium custodiunt eos.<br class="calibre6"/>
<span id="x14_4" class="vn">4</span> Ubi non sunt boves, præsepe vacuum est ;<br class="calibre6"/> ubi autem plurimæ segetes, ibi manifesta est fortitudo bovis.<br class="calibre6"/>
<span id="x14_5" class="vn">5</span> Testis fidelis non mentitur ;<br class="calibre6"/> profert autem mendacium dolosus testis.<br class="calibre6"/>
<span id="x14_6" class="vn">6</span> Quærit derisor sapientiam, et non invenit ;<br class="calibre6"/> doctrina prudentium facilis.<br class="calibre6"/>
<span id="x14_7" class="vn">7</span> Vade contra virum stultum,<br class="calibre6"/> et nescit labia prudentiæ.<br class="calibre6"/>
<span id="x14_8" class="vn">8</span> Sapientia callidi est intelligere viam suam,<br class="calibre6"/> et imprudentia stultorum errans.<br class="calibre6"/>
<span id="x14_9" class="vn">9</span> Stultus illudet peccatum,<br class="calibre6"/> et inter justos morabitur gratia.<br class="calibre6"/>
<span id="x14_10" class="vn">10</span> Cor quod novit amaritudinem animæ suæ,<br class="calibre6"/> in gaudio ejus non miscebitur extraneus.<br class="calibre6"/>
<span id="x14_11" class="vn">11</span> Domus impiorum delebitur :<br class="calibre6"/> tabernacula vero justorum germinabunt.<br class="calibre6"/>
<span id="x14_12" class="vn">12</span> Est via quæ videtur homini justa,<br class="calibre6"/> novissima autem ejus deducunt ad mortem.<br class="calibre6"/>
<span id="x14_13" class="vn">13</span> Risus dolore miscebitur,<br class="calibre6"/> et extrema gaudii luctus occupat.<br class="calibre6"/>
<span id="x14_14" class="vn">14</span> Viis suis replebitur stultus,<br class="calibre6"/> et super eum erit vir bonus.</div><br class="calibre6"/><br class="calibre6"/>
<div class="poetry"><span id="x14_15" class="vn">15</span> Innocens credit omni verbo ;<br class="calibre6"/> astutus considerat gressus suos.<br class="calibre6"/> Filio doloso nihil erit boni ;<br class="calibre6"/> servo autem sapienti prosperi erunt actus,<br class="calibre6"/> et dirigetur via ejus.<br class="calibre6"/>
<span id="x14_16" class="vn">16</span> Sapiens timet, et declinat a malo ;<br class="calibre6"/> stultus transilit, et confidit.<br class="calibre6"/>
<span id="x14_17" class="vn">17</span> Impatiens operabitur stultitiam,<br class="calibre6"/> et vir versutus odiosus est.<br class="calibre6"/>
<span id="x14_18" class="vn">18</span> Possidebunt parvuli stultitiam,<br class="calibre6"/> et exspectabunt astuti scientiam.<br class="calibre6"/>
<span id="x14_19" class="vn">19</span> Jacebunt mali ante bonos,<br class="calibre6"/> et impii ante portas justorum.<br class="calibre6"/>
<span id="x14_20" class="vn">20</span> Etiam proximo suo pauper odiosus erit :<br class="calibre6"/> amici vero divitum multi.<br class="calibre6"/>
<span id="x14_21" class="vn">21</span> Qui despicit proximum suum peccat ;<br class="calibre6"/> qui autem miseretur pauperis beatus erit.<br class="calibre6"/> Qui credit in Domino misericordiam diligit.<br class="calibre6"/>
<span id="x14_22" class="vn">22</span> Errant qui operantur malum ;<br class="calibre6"/> misericordia et veritas præparant bona.<br class="calibre6"/>
<span id="x14_23" class="vn">23</span> In omni opere erit abundantia ;<br class="calibre6"/> ubi autem verba sunt plurima, ibi frequenter egestas.<br class="calibre6"/>
<span id="x14_24" class="vn">24</span> Corona sapientium divitiæ eorum ;<br class="calibre6"/> fatuitas stultorum imprudentia.<br class="calibre6"/>
<span id="x14_25" class="vn">25</span> Liberat animas testis fidelis,<br class="calibre6"/> et profert mendacia versipellis.</div><br class="calibre6"/><br class="calibre6"/>
<div class="poetry"><span id="x14_26" class="vn">26</span> In timore Domini fiducia fortitudinis,<br class="calibre6"/> et filiis ejus erit spes.<br class="calibre6"/>
<span id="x14_27" class="vn">27</span> Timor Domini fons vitæ,<br class="calibre6"/> ut declinent a ruina mortis.<br class="calibre6"/>
<span id="x14_28" class="vn">28</span> In multitudine populi dignitas regis,<br class="calibre6"/> et in paucitate plebis ignominia principis.<br class="calibre6"/>
<span id="x14_29" class="vn">29</span> Qui patiens est multa gubernatur prudentia ;<br class="calibre6"/> qui autem impatiens est exaltat stultitiam suam.<br class="calibre6"/>
<span id="x14_30" class="vn">30</span> Vita carnium sanitas cordis ;<br class="calibre6"/> putredo ossium invidia.<br class="calibre6"/>
<span id="x14_31" class="vn">31</span> Qui calumniatur egentem exprobrat factori ejus ;<br class="calibre6"/> honorat autem eum qui miseretur pauperis.<br class="calibre6"/>
<span id="x14_32" class="vn">32</span> In malitia sua expelletur impius :<br class="calibre6"/> sperat autem justus in morte sua.<br class="calibre6"/>
<span id="x14_33" class="vn">33</span> In corde prudentis requiescit sapientia,<br class="calibre6"/> et indoctos quosque erudiet.<br class="calibre6"/>
<span id="x14_34" class="vn">34</span> Justitia elevat gentem ;<br class="calibre6"/> miseros autem facit populos peccatum.<br class="calibre6"/>
<span id="x14_35" class="vn">35</span> Acceptus est regi minister intelligens ;<br class="calibre6"/> iracundiam ejus inutilis sustinebit.</div>
</div><div class="calibre5" id="calibre_pb_14"></div></body></html>
