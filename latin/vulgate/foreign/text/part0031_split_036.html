<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c36" id="c36"><span class="chapter-num">36</span></a> <span id="x36_1" class="vn">1</span> Tu autem, fili hominis, propheta super montes Israël, et dices : <div class="poetry">Montes Israël, audite verbum Domini.<br class="calibre6"/>
<span id="x36_2" class="vn">2</span> Hæc dicit Dominus Deus :<br class="calibre6"/> Eo quod dixerit inimicus de vobis : Euge,<br class="calibre6"/> altitudines sempiternæ in hæreditatem datæ sunt nobis :<br class="calibre6"/>
<span id="x36_3" class="vn">3</span> propterea vaticinare, et dic :<br class="calibre6"/> Hæc dicit Dominus Deus :<br class="calibre6"/> Pro eo quod desolati estis, et conculcati per circuitum,<br class="calibre6"/> et facti in hæreditatem reliquis gentibus,<br class="calibre6"/> et ascendistis super labium linguæ et opprobrium populi,<br class="calibre6"/>
<span id="x36_4" class="vn">4</span> propterea, montes Israël, audite verbum Domini Dei.<br class="calibre6"/> Hæc dicit Dominus Deus montibus et collibus,<br class="calibre6"/> torrentibus, vallibusque et desertis,<br class="calibre6"/> parietinis et urbibus derelictis,<br class="calibre6"/> quæ depopulatæ sunt et subsannatæ a reliquis gentibus per circuitum.<br class="calibre6"/>
<span id="x36_5" class="vn">5</span> Propterea hæc dicit Dominus Deus :<br class="calibre6"/> Quoniam in igne zeli mei locutus sum de reliquis gentibus,<br class="calibre6"/> et de Idumæa universa,<br class="calibre6"/> quæ dederunt terram meam sibi in hæreditatem cum gaudio,<br class="calibre6"/> et toto corde et ex animo,<br class="calibre6"/> et ejecerunt eam ut vastarent :<br class="calibre6"/>
<span id="x36_6" class="vn">6</span> idcirco vaticinare super humum Israël,<br class="calibre6"/> et dices montibus et collibus, jugis et vallibus :<br class="calibre6"/> Hæc dicit Dominus Deus :<br class="calibre6"/> Ecce ego in zelo meo et in furore meo locutus sum,<br class="calibre6"/> eo quod confusionem gentium sustinueritis.<br class="calibre6"/>
<span id="x36_7" class="vn">7</span> Idcirco hæc dicit Dominus Deus :<br class="calibre6"/> Ego levavi manum meam,<br class="calibre6"/> ut gentes quæ in circuitu vestro sunt,<br class="calibre6"/> ipsæ confusionem suam portent.<br class="calibre6"/>
<span id="x36_8" class="vn">8</span> Vos autem, montes Israël, ramos vestros germinetis,<br class="calibre6"/> et fructum vestrum afferatis populo meo Israël :<br class="calibre6"/> prope enim est ut veniat.<br class="calibre6"/>
<span id="x36_9" class="vn">9</span> Quia ecce ego ad vos, et convertar ad vos :<br class="calibre6"/> et arabimini, et accipietis sementem.<br class="calibre6"/>
<span id="x36_10" class="vn">10</span> Et multiplicabo in vobis homines, omnemque domum Israël :<br class="calibre6"/> et habitabuntur civitates, et ruinosa instaurabuntur.<br class="calibre6"/>
<span id="x36_11" class="vn">11</span> Et replebo vos hominibus et jumentis,<br class="calibre6"/> et multiplicabuntur, et crescent :<br class="calibre6"/> et habitare vos faciam sicut a principio,<br class="calibre6"/> bonisque donabo majoribus quam habuistis ab initio :<br class="calibre6"/> et scietis quia ego Dominus.<br class="calibre6"/>
<span id="x36_12" class="vn">12</span> Et adducam super vos homines, populum meum Israël,<br class="calibre6"/> et hæreditate possidebunt te :<br class="calibre6"/> et eris eis in hæreditatem,<br class="calibre6"/> et non addes ultra ut absque eis sis.<br class="calibre6"/>
<span id="x36_13" class="vn">13</span> Hæc dicit Dominus Deus :<br class="calibre6"/> Pro eo quod dicunt de vobis :<br class="calibre6"/> Devoratrix hominum es, et suffocans gentem tuam :<br class="calibre6"/>
<span id="x36_14" class="vn">14</span> propterea homines non comedes amplius,<br class="calibre6"/> et gentem tuam non necabis ultra,<br class="calibre6"/> ait Dominus Deus.<br class="calibre6"/>
<span id="x36_15" class="vn">15</span> Nec auditam faciam in te amplius confusionem gentium,<br class="calibre6"/> et opprobrium populorum nequaquam portabis :<br class="calibre6"/> et gentem tuam non amittes amplius,<br class="calibre6"/> ait Dominus Deus.</div><br class="calibre6"/><br class="calibre6"/>
<span id="x36_16" class="vn">16</span> Et factum est verbum Domini ad me, dicens :
<div class="poetry"><span id="x36_17" class="vn">17</span> Fili hominis, domus Israël habitaverunt in humo sua,<br class="calibre6"/> et polluerunt eam in viis suis et in studiis suis :<br class="calibre6"/> juxta immunditiam menstruatæ facta est via eorum coram me.<br class="calibre6"/>
<span id="x36_18" class="vn">18</span> Et effudi indignationem meam super eos<br class="calibre6"/> pro sanguine quem fuderunt super terram,<br class="calibre6"/> et in idolis suis polluerunt eam.<br class="calibre6"/>
<span id="x36_19" class="vn">19</span> Et dispersi eos in gentes,<br class="calibre6"/> et ventilati sunt in terras :<br class="calibre6"/> juxta vias eorum et adinventiones eorum judicavi eos.<br class="calibre6"/>
<span id="x36_20" class="vn">20</span> Et ingressi sunt ad gentes ad quas introierunt :<br class="calibre6"/> et polluerunt nomen sanctum meum,<br class="calibre6"/> cum diceretur de eis : Populus Domini iste est,<br class="calibre6"/> et de terra ejus egressi sunt.<br class="calibre6"/>
<span id="x36_21" class="vn">21</span> Et peperci nomini sancto meo,<br class="calibre6"/> quod polluerat domus Israël in gentibus ad quas ingressi sunt.<br class="calibre6"/>
<span id="x36_22" class="vn">22</span> Idcirco dices domui Israël :<br class="calibre6"/> Hæc dicit Dominus Deus :<br class="calibre6"/> Non propter vos ego faciam, domus Israël,<br class="calibre6"/> sed propter nomen sanctum meum,<br class="calibre6"/> quod polluistis in gentibus ad quas intrastis.<br class="calibre6"/>
<span id="x36_23" class="vn">23</span> Et sanctificabo nomen meum magnum<br class="calibre6"/> quod pollutum est inter gentes,<br class="calibre6"/> quod polluistis in medio earum :<br class="calibre6"/> ut sciant gentes quia ego Dominus,<br class="calibre6"/> ait Dominus exercituum,<br class="calibre6"/> cum sanctificatus fuero in vobis coram eis.<br class="calibre6"/>
<span id="x36_24" class="vn">24</span> Tollam quippe vos de gentibus,<br class="calibre6"/> et congregabo vos de universis terris,<br class="calibre6"/> et adducam vos in terram vestram.<br class="calibre6"/>
<span id="x36_25" class="vn">25</span> Et effundam super vos aquam mundam,<br class="calibre6"/> et mundabimini ab omnibus inquinamentis vestris,<br class="calibre6"/> et ab universis idolis vestris mundabo vos.<br class="calibre6"/>
<span id="x36_26" class="vn">26</span> Et dabo vobis cor novum,<br class="calibre6"/> et spiritum novum ponam in medio vestri :<br class="calibre6"/> et auferam cor lapideum de carne vestra,<br class="calibre6"/> et dabo vobis cor carneum.<br class="calibre6"/>
<span id="x36_27" class="vn">27</span> Et spiritum meum ponam in medio vestri :<br class="calibre6"/> et faciam ut in præceptis meis ambuletis,<br class="calibre6"/> et judicia mea custodiatis et operemini.<br class="calibre6"/>
<span id="x36_28" class="vn">28</span> Et habitabitis in terra quam dedi patribus vestris :<br class="calibre6"/> et eritis mihi in populum,<br class="calibre6"/> et ego ero vobis in Deum.<br class="calibre6"/>
<span id="x36_29" class="vn">29</span> Et salvabo vos ex universis inquinamentis vestris :<br class="calibre6"/> et vocabo frumentum et multiplicabo illud,<br class="calibre6"/> et non imponam vobis famem.<br class="calibre6"/>
<span id="x36_30" class="vn">30</span> Et multiplicabo fructum ligni, et genimina agri,<br class="calibre6"/> ut non portetis ultra opprobrium famis in gentibus.<br class="calibre6"/>
<span id="x36_31" class="vn">31</span> Et recordabimini viarum vestrarum pessimarum,<br class="calibre6"/> studiorumque non bonorum :<br class="calibre6"/> et displicebunt vobis iniquitates vestræ et scelera vestra.<br class="calibre6"/>
<span id="x36_32" class="vn">32</span> Non propter vos ego faciam, ait Dominus Deus, notum sit vobis :<br class="calibre6"/> confundimini, et erubescite super viis vestris, domus Israël.</div><br class="calibre6"/><br class="calibre6"/>
<div class="poetry"><span id="x36_33" class="vn">33</span> Hæc dicit Dominus Deus :<br class="calibre6"/> In die qua mundavero vos ex omnibus iniquitatibus vestris,<br class="calibre6"/> et inhabitari fecero urbes,<br class="calibre6"/> et instauravero ruinosa,<br class="calibre6"/>
<span id="x36_34" class="vn">34</span> et terra deserta fuerit exculta,<br class="calibre6"/> quæ quondam erat desolata in oculis omnis viatoris,<br class="calibre6"/>
<span id="x36_35" class="vn">35</span> dicent : Terra illa inculta facta est ut hortus voluptatis :<br class="calibre6"/> et civitates desertæ, et destitutæ atque suffossæ, munitæ sederunt.<br class="calibre6"/>
<span id="x36_36" class="vn">36</span> Et scient gentes quæcumque derelictæ fuerint in circuitu vestro,<br class="calibre6"/> quia ego Dominus ædificavi dissipata, plantavique inculta :<br class="calibre6"/> ego Dominus locutus sim, et fecerim.<br class="calibre6"/>
<span id="x36_37" class="vn">37</span> Hæc dicit Dominus Deus :<br class="calibre6"/> Adhuc in hoc invenient me domus Israël, ut faciam eis :<br class="calibre6"/> multiplicabo eos sicut gregem hominum,<br class="calibre6"/>
<span id="x36_38" class="vn">38</span> ut gregem sanctum,<br class="calibre6"/> ut gregem Jerusalem in solemnitatibus ejus :<br class="calibre6"/> sic erunt civitates desertæ, plenæ gregibus hominum :<br class="calibre6"/> et scient quia ego Dominus.</div>
</div><div class="calibre5" id="calibre_pb_36"></div></body></html>
