<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Et factus est sermo Domini ad me, dicens :
<div class="poetry"><span id="x15_2" class="vn">2</span> Fili hominis, quid fiet de ligno vitis,<br class="calibre6"/> ex omnibus lignis nemorum<br class="calibre6"/> quæ sunt inter ligna silvarum ?<br class="calibre6"/>
<span id="x15_3" class="vn">3</span> numquid tolletur de ea lignum ut fiat opus,<br class="calibre6"/> aut fabricabitur de ea paxillus<br class="calibre6"/> ut dependeat in eo quodcumque vas ?<br class="calibre6"/>
<span id="x15_4" class="vn">4</span> Ecce igni datum est in escam :<br class="calibre6"/> utramque partem ejus consumpsit ignis,<br class="calibre6"/> et medietas ejus redacta est in favillam :<br class="calibre6"/> numquid utile erit ad opus ?<br class="calibre6"/>
<span id="x15_5" class="vn">5</span> Etiam cum esset integrum,<br class="calibre6"/> non erat aptum ad opus :<br class="calibre6"/> quanto magis cum illud ignis devoraverit et combusserit,<br class="calibre6"/> nihil ex eo fiet operis ?<br class="calibre6"/>
<span id="x15_6" class="vn">6</span> Propterea hæc dicit Dominus Deus :<br class="calibre6"/> Quomodo lignum vitis inter ligna silvarum,<br class="calibre6"/> quod dedi igni ad devorandum,<br class="calibre6"/> sic tradam habitatores Jerusalem.<br class="calibre6"/>
<span id="x15_7" class="vn">7</span> Et ponam faciem meam in eos :<br class="calibre6"/> de igne egredientur,<br class="calibre6"/> et ignis consumet eos :<br class="calibre6"/> et scietis quia ego Dominus,<br class="calibre6"/> cum posuero faciem meam in eos,<br class="calibre6"/>
<span id="x15_8" class="vn">8</span> et dedero terram inviam et desolatam,<br class="calibre6"/> eo quod prævaricatores extiterint,<br class="calibre6"/> dicit Dominus Deus.</div>
</div><div class="calibre5" id="calibre_pb_15"></div></body></html>
