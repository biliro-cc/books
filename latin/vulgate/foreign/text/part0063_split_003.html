<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Titum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Admone illos principibus, et potestatibus subditos esse, dicto obedire, ad omne opus bonum paratos esse :
<span id="x3_2" class="vn">2</span> neminem blasphemare, non litigiosos esse, sed modestos, omnem ostendentes mansuetudinem ad omnes homines.
<span id="x3_3" class="vn">3</span> Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem.
<span id="x3_4" class="vn">4</span> Cum autem benignitas et humanitas apparuit Salvatoris nostri Dei,
<span id="x3_5" class="vn">5</span> non ex operibus justitiæ, quæ fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,
<span id="x3_6" class="vn">6</span> quem effudit in nos abunde per Jesum Christum Salvatorem nostrum :
<span id="x3_7" class="vn">7</span> ut justificati gratia ipsius, hæredes simus secundum spem vitæ æternæ.
<span id="x3_8" class="vn">8</span> Fidelis sermo est : et de his volo te confirmare : ut curent bonis operibus præesse qui credunt Deo. Hæc sunt bona, et utilia hominibus.
<span id="x3_9" class="vn">9</span> Stultas autem quæstiones, et genealogias, et contentiones, et pugnas legis devita : sunt enim inutiles, et vanæ.
<span id="x3_10" class="vn">10</span> Hæreticum hominem post unam et secundam correptionem devita :
<span id="x3_11" class="vn">11</span> sciens quia subversus est, qui ejusmodi est, et delinquit, cum sit proprio judicio condemnatus.<br class="calibre6"/><br class="calibre6"/>
<span id="x3_12" class="vn">12</span> Cum misero ad te Artemam, aut Tychicum, festina ad me venire Nicopolim : ibi enim statui hiemare.
<span id="x3_13" class="vn">13</span> Zenam legisperitum et Apollo sollicite præmitte, ut nihil illis desit.
<span id="x3_14" class="vn">14</span> Discant autem et nostri bonis operibus præesse ad usus necessarios : ut non sint infructuosi.
<span id="x3_15" class="vn">15</span> Salutant te qui mecum sunt omnes : saluta eos qui nos amant in fide. Gratia Dei cum omnibus vobis. Amen.</div>
</body></html>
