<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c22" id="c22"><span class="chapter-num">22</span></a><div class="poetry"> <span id="x22_1" class="vn">1</span> In lapide luteo lapidatus est piger :<br class="calibre6"/> et omnes loquentur super aspernationem illius.<br class="calibre6"/>
<span id="x22_2" class="vn">2</span> De stercore boum lapidatus est piger :<br class="calibre6"/> et omnis qui tetigerit eum excutiet manus.</div><br class="calibre6"/><br class="calibre6"/>
<div class="poetry"><span id="x22_3" class="vn">3</span> Confusio patris est de filio indisciplinato :<br class="calibre6"/> filia autem in deminoratione fiet.<br class="calibre6"/>
<span id="x22_4" class="vn">4</span> Filia prudens hæreditas viro suo :<br class="calibre6"/> nam quæ confundit, in contumeliam fit genitoris.<br class="calibre6"/>
<span id="x22_5" class="vn">5</span> Patrem et virum confundit audax,<br class="calibre6"/> et ab impiis non minorabitur :<br class="calibre6"/> ab utrisque autem inhonorabitur.<br class="calibre6"/>
<span id="x22_6" class="vn">6</span> Musica in luctu importuna narratio :<br class="calibre6"/> flagella et doctrina in omni tempore sapientia.</div><br class="calibre6"/><br class="calibre6"/>
<div class="poetry"><span id="x22_7" class="vn">7</span> Qui docet fatuum,<br class="calibre6"/> quasi qui conglutinat testam.<br class="calibre6"/>
<span id="x22_8" class="vn">8</span> Qui narrat verbum non audienti,<br class="calibre6"/> quasi qui excitat dormientem de gravi somno.<br class="calibre6"/>
<span id="x22_9" class="vn">9</span> Cum dormiente loquitur qui enarrat stulto sapientiam :<br class="calibre6"/> et in fine narrationis dicit : Quis est hic ?<br class="calibre6"/>
<span id="x22_10" class="vn">10</span> Supra mortuum plora, defecit enim lux ejus :<br class="calibre6"/> et supra fatuum plora, defecit enim sensus.<br class="calibre6"/>
<span id="x22_11" class="vn">11</span> Modicum plora super mortuum, quoniam requievit :<br class="calibre6"/>
<span id="x22_12" class="vn">12</span> nequissimi enim nequissima vita super mortem fatui.<br class="calibre6"/>
<span id="x22_13" class="vn">13</span> Luctus mortui septem dies :<br class="calibre6"/> fatui autem et impii omnes dies vitæ illorum.<br class="calibre6"/>
<span id="x22_14" class="vn">14</span> Cum stulto ne multum loquaris,<br class="calibre6"/> et cum insensato ne abieris.<br class="calibre6"/>
<span id="x22_15" class="vn">15</span> Serva te ab illo, ut non molestiam habeas,<br class="calibre6"/> et non coinquinaberis peccato illius.<br class="calibre6"/>
<span id="x22_16" class="vn">16</span> Deflecte ab illo, et invenies requiem,<br class="calibre6"/> et non acediaberis in stultitia illius.<br class="calibre6"/>
<span id="x22_17" class="vn">17</span> Super plumbum quid gravabitur ?<br class="calibre6"/> et quod illi aliud nomen quam fatuus ?<br class="calibre6"/>
<span id="x22_18" class="vn">18</span> Arenam, et salem, et massam ferri facilius est ferre<br class="calibre6"/> quam hominem imprudentem, et fatuum, et impium.</div><br class="calibre6"/><br class="calibre6"/>
<div class="poetry"><span id="x22_19" class="vn">19</span> Loramentum ligneum colligatum in fundamento ædificii non dissolvetur,<br class="calibre6"/> sic et cor confirmatum in cogitatione consilii.<br class="calibre6"/>
<span id="x22_20" class="vn">20</span> Cogitatus sensati in omni tempore metu non depravabitur.<br class="calibre6"/>
<span id="x22_21" class="vn">21</span> Sicut pali in excelsis, et cæmenta sine impensa posita,<br class="calibre6"/> contra faciem venti non permanebunt :<br class="calibre6"/>
<span id="x22_22" class="vn">22</span> sic et cor timidum in cogitatione stulti<br class="calibre6"/> contra impetum timoris non resistet.<br class="calibre6"/>
<span id="x22_23" class="vn">23</span> Sicut cor trepidum in cogitatione fatui omni tempore non metuet,<br class="calibre6"/> sic et qui in præceptis Dei permanet semper.</div><br class="calibre6"/><br class="calibre6"/>
<div class="poetry"><span id="x22_24" class="vn">24</span> Pungens oculum deducit lacrimas,<br class="calibre6"/> et qui pungit cor profert sensum.<br class="calibre6"/>
<span id="x22_25" class="vn">25</span> Mittens lapidem in volatilia, dejiciet illa :<br class="calibre6"/> sic et qui conviciatur amico, dissolvit amicitiam.<br class="calibre6"/>
<span id="x22_26" class="vn">26</span> Ad amicum etsi produxeris gladium, non desperes :<br class="calibre6"/> est enim regressus.<br class="calibre6"/> Ad amicum
<span id="x22_27" class="vn">27</span> si aperueris os triste, non timeas :<br class="calibre6"/> est enim concordatio :<br class="calibre6"/> excepto convitio, et improperio, et superbia,<br class="calibre6"/> et mysterii revelatione, et plaga dolosa :<br class="calibre6"/> in his omnibus effugiet amicus.<br class="calibre6"/>
<span id="x22_28" class="vn">28</span> Fidem posside cum amico in paupertate illius,<br class="calibre6"/> ut et in bonis illius læteris.<br class="calibre6"/>
<span id="x22_29" class="vn">29</span> In tempore tribulationis illius permane illi fidelis,<br class="calibre6"/> ut et in hæreditate illius cohæres sis.<br class="calibre6"/>
<span id="x22_30" class="vn">30</span> Ante ignem camini vapor et fumus ignis inaltatur :<br class="calibre6"/> sic et ante sanguinem maledicta, et contumeliæ, et minæ.<br class="calibre6"/>
<span id="x22_31" class="vn">31</span> Amicum salutare non confundar,<br class="calibre6"/> a facie illius non me abscondam :<br class="calibre6"/> et si mala mihi evenerint per illum, sustinebo.<br class="calibre6"/>
<span id="x22_32" class="vn">32</span> Omnis qui audiet cavebit se ab eo.</div><br class="calibre6"/><br class="calibre6"/>
<div class="poetry"><span id="x22_33" class="vn">33</span> Quis dabit ori meo custodiam,<br class="calibre6"/> et super labia mea signaculum certum,<br class="calibre6"/> ut non cadam ab ipsis,<br class="calibre6"/> et lingua mea perdat me ?</div>
</div><div class="calibre5" id="calibre_pb_22"></div></body></html>
