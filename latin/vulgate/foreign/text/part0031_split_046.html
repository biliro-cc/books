<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c46" id="c46"><span class="chapter-num">46</span></a> <span id="x46_1" class="vn">1</span> Hæc dicit Dominus Deus : Porta atrii interioris quæ respicit ad orientem, erit clausa sex diebus in quibus opus fit : die autem sabbati aperietur, sed et in die calendarum aperietur.
<span id="x46_2" class="vn">2</span> Et intrabit princeps per viam vestibuli portæ deforis, et stabit in limine portæ : et facient sacerdotes holocaustum ejus, et pacifica ejus : et adorabit super limen portæ, et egredietur : porta autem non claudetur usque ad vesperam.
<span id="x46_3" class="vn">3</span> Et adorabit populus terræ ad ostium portæ illius in sabbatis et in calendis coram Domino.
<span id="x46_4" class="vn">4</span> Holocaustum autem hoc offeret princeps Domino : in die sabbati, sex agnos immaculatos, et arietem immaculatum,
<span id="x46_5" class="vn">5</span> et sacrificium ephi per arietem, in agnis autem sacrificium quod dederit manus ejus, et olei hin per singula ephi.
<span id="x46_6" class="vn">6</span> In die autem calendarum vitulum de armento immaculatum, et sex agni et arietes immaculati erunt.
<span id="x46_7" class="vn">7</span> Et ephi per vitulum, ephi quoque per arietem faciet sacrificium : de agnis autem sicut invenerit manus ejus, et olei hin per singula ephi.
<span id="x46_8" class="vn">8</span> Cumque ingressurus est princeps, per viam vestibuli portæ ingrediatur, et per eamdem viam exeat.
<span id="x46_9" class="vn">9</span> Et cum intrabit populus terræ in conspectu Domini in solemnitatibus, qui ingreditur per portam aquilonis ut adoret, egrediatur per viam portæ meridianæ : porro qui ingreditur per viam portæ meridianæ, egrediatur per viam portæ aquilonis. Non revertetur per viam portæ per quam ingressus est, sed e regione illius egredietur.
<span id="x46_10" class="vn">10</span> Princeps autem in medio eorum cum ingredientibus ingredietur, et cum egredientibus egredietur.
<span id="x46_11" class="vn">11</span> Et in nundinis, et in solemnitatibus, erit sacrificium ephi per vitulum, et ephi per arietem : agnis autem erit sacrificium sicut invenerit manus ejus, et olei hin per singula ephi.
<span id="x46_12" class="vn">12</span> Cum autem fecerit princeps spontaneum holocaustum, aut pacifica voluntaria Domino, aperietur ei porta quæ respicit ad orientem, et faciet holocaustum suum et pacifica sua, sicut fieri solet in die sabbati : et egredietur, claudeturque porta postquam exierit.
<span id="x46_13" class="vn">13</span> Et agnum ejusdem anni immaculatum faciet holocaustum quotidie Domino : semper mane faciet illud.
<span id="x46_14" class="vn">14</span> Et faciet sacrificium super eo cata mane mane sextam partem ephi, et de oleo tertiam partem hin, ut misceatur similæ : sacrificium Domino legitimum, juge atque perpetuum.
<span id="x46_15" class="vn">15</span> Faciet agnum, et sacrificium, et oleum cata mane mane, holocaustum sempiternum.
<span id="x46_16" class="vn">16</span> Hæc dicit Dominus Deus : Si dederit princeps donum alicui de filiis suis, hæreditas ejus filiorum suorum erit : possidebunt eam hæreditarie.
<span id="x46_17" class="vn">17</span> Si autem dederit legatum de hæreditate sua uni servorum suorum, erit illius usque ad annum remissionis, et revertetur ad principem : hæreditas autem ejus filiis ejus erit.
<span id="x46_18" class="vn">18</span> Et non accipiet princeps de hæreditate populi per violentiam, et de possessione eorum : sed de possessione sua hæreditatem dabit filiis suis, ut non dispergatur populus meus unusquisque a possessione sua.<br class="calibre6"/><br class="calibre6"/>
<span id="x46_19" class="vn">19</span> Et introduxit me per ingressum qui erat ex latere portæ, in gazophylacia sanctuarii ad sacerdotes, quæ respiciebant ad aquilonem : et erat ibi locus vergens ad occidentem.
<span id="x46_20" class="vn">20</span> Et dixit ad me : Iste est locus ubi coquent sacerdotes pro peccato et pro delicto : ubi coquent sacrificium, ut non efferant in atrium exterius, et sanctificetur populus.
<span id="x46_21" class="vn">21</span> Et eduxit me in atrium exterius, et circumduxit me per quatuor angulos atrii : et ecce atriolum erat in angulo atrii, atriola singula per angulos atrii.
<span id="x46_22" class="vn">22</span> In quatuor angulis atrii atriola disposita, quadraginta cubitorum per longum, et triginta per latum : mensuræ unius quatuor erant.
<span id="x46_23" class="vn">23</span> Et paries per circuitum ambiens quatuor atriola : et culinæ fabricatæ erant subter porticus per gyrum.
<span id="x46_24" class="vn">24</span> Et dixit ad me : Hæc est domus culinarum, in qua coquent ministri domus Domini victimas populi.
</div><div class="calibre5" id="calibre_pb_46"></div></body></html>
