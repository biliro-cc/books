<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Verba Amos, qui fuit in pastoribus de Thecue, quæ vidit super Israël in diebus Oziæ, regis Juda, et in diebus Jeroboam, filii Joas, regis Israël, ante duos annos terræmotus.<br class="calibre6"/><br class="calibre6"/>
<span id="x1_2" class="vn">2</span> Et dixit : <div class="poetry">Dominus de Sion rugiet,<br class="calibre6"/> et de Jerusalem dabit vocem suam ;<br class="calibre6"/> et luxerunt speciosa pastorum,<br class="calibre6"/> et exsiccatus est vertex Carmeli.<br class="calibre6"/>
<span id="x1_3" class="vn">3</span> Hæc dicit Dominus :<br class="calibre6"/> Super tribus sceleribus Damasci,<br class="calibre6"/> et super quatuor non convertam eum,<br class="calibre6"/> eo quod trituraverint in plaustris ferreis Galaad.<br class="calibre6"/>
<span id="x1_4" class="vn">4</span> Et mittam ignem in domum Azaël,<br class="calibre6"/> et devorabit domos Benadad.<br class="calibre6"/>
<span id="x1_5" class="vn">5</span> Et conteram vectem Damasci :<br class="calibre6"/> et disperdam habitatorem de campo idoli,<br class="calibre6"/> et tenentem sceptrum de domo voluptatis :<br class="calibre6"/> et transferetur populus Syriæ Cyrenen,<br class="calibre6"/> dicit Dominus.<br class="calibre6"/>
<span id="x1_6" class="vn">6</span> Hæc dicit Dominus :<br class="calibre6"/> Super tribus sceleribus Gazæ,<br class="calibre6"/> et super quatuor non convertam eum,<br class="calibre6"/> eo quod transtulerint captivitatem perfectam,<br class="calibre6"/> ut concluderent eam in Idumæa.<br class="calibre6"/>
<span id="x1_7" class="vn">7</span> Et mittam ignem in murum Gazæ,<br class="calibre6"/> et devorabit ædes ejus.<br class="calibre6"/>
<span id="x1_8" class="vn">8</span> Et disperdam habitatorem de Azoto,<br class="calibre6"/> et tenentem sceptrum de Ascalone :<br class="calibre6"/> et convertam manum meam super Accaron,<br class="calibre6"/> et peribunt reliqui Philisthinorum,<br class="calibre6"/> dicit Dominus Deus.<br class="calibre6"/>
<span id="x1_9" class="vn">9</span> Hæc dicit Dominus :<br class="calibre6"/> Super tribus sceleribus Tyri,<br class="calibre6"/> et super quatuor non convertam eum,<br class="calibre6"/> eo quod concluserint captivitatem perfectam in Idumæa,<br class="calibre6"/> et non sint recordati fœderis fratrum.<br class="calibre6"/>
<span id="x1_10" class="vn">10</span> Et mittam ignem in murum Tyri,<br class="calibre6"/> et devorabit ædes ejus.<br class="calibre6"/>
<span id="x1_11" class="vn">11</span> Hæc dicit Dominus :<br class="calibre6"/> Super tribus sceleribus Edom,<br class="calibre6"/> et super quatuor non convertam eum,<br class="calibre6"/> eo quod persecutus sit in gladio fratrem suum,<br class="calibre6"/> et violaverit misericordiam ejus,<br class="calibre6"/> et tenuerit ultra furorem suum,<br class="calibre6"/> et indignationem suam servaverit usque in finem.<br class="calibre6"/>
<span id="x1_12" class="vn">12</span> Mittam ignem in Theman,<br class="calibre6"/> et devorabit ædes Bosræ.<br class="calibre6"/>
<span id="x1_13" class="vn">13</span> Hæc dicit Dominus :<br class="calibre6"/> Super tribus sceleribus filiorum Ammon,<br class="calibre6"/> et super quatuor non convertam eum,<br class="calibre6"/> eo quod dissecuerit prægnantes Galaad<br class="calibre6"/> ad dilatandum terminum suum.<br class="calibre6"/>
<span id="x1_14" class="vn">14</span> Et succendam ignem in muro Rabba,<br class="calibre6"/> et devorabit ædes ejus in ululatu in die belli,<br class="calibre6"/> et in turbine in die commotionis.<br class="calibre6"/>
<span id="x1_15" class="vn">15</span> Et ibit Melchom in captivitatem,<br class="calibre6"/> ipse et principes ejus simul,<br class="calibre6"/> dicit Dominus.</div>
</div><div class="calibre5" id="calibre_pb_1"></div></body></html>
