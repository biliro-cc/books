<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> Sapientia hominis lucet in vultu ejus,<br class="calibre6"/> et potentissimus faciem illius commutabit.<br class="calibre6"/>
<span id="x8_2" class="vn">2</span> Ego os regis observo,<br class="calibre6"/> et præcepta juramenti Dei.<br class="calibre6"/>
<span id="x8_3" class="vn">3</span> Ne festines recedere a facie ejus,<br class="calibre6"/> neque permaneas in opere malo :<br class="calibre6"/> quia omne quod voluerit faciet.<br class="calibre6"/>
<span id="x8_4" class="vn">4</span> Et sermo illius potestate plenus est,<br class="calibre6"/> nec dicere ei quisquam potest : Quare ita facis ?<br class="calibre6"/>
<span id="x8_5" class="vn">5</span> Qui custodit præceptum non experietur quidquam mali.<br class="calibre6"/> Tempus et responsionem cor sapientis intelligit.<br class="calibre6"/>
<span id="x8_6" class="vn">6</span> Omni negotio tempus est, et opportunitas :<br class="calibre6"/> et multa hominis afflictio,<br class="calibre6"/>
<span id="x8_7" class="vn">7</span> quia ignorat præterita,<br class="calibre6"/> et futura nullo scire potest nuntio.<br class="calibre6"/>
<span id="x8_8" class="vn">8</span> Non est in hominis potestate prohibere spiritum,<br class="calibre6"/> nec habet potestatem in die mortis :<br class="calibre6"/> nec sinitur quiescere ingruente bello,<br class="calibre6"/> neque salvabit impietas impium.</div><br class="calibre6"/><br class="calibre6"/>
<div class="poetry"><span id="x8_9" class="vn">9</span> Omnia hæc consideravi,<br class="calibre6"/> et dedi cor meum in cunctis operibus quæ fiunt sub sole.<br class="calibre6"/> Interdum dominatur homo homini in malum suum.<br class="calibre6"/>
<span id="x8_10" class="vn">10</span> Vidi impios sepultos,<br class="calibre6"/> qui etiam cum adhuc viverent<br class="calibre6"/> in loco sancto erant,<br class="calibre6"/> et laudabantur in civitate<br class="calibre6"/> quasi justorum operum.<br class="calibre6"/> Sed et hoc vanitas est.<br class="calibre6"/>
<span id="x8_11" class="vn">11</span> Etenim quia non profertur cito contra malos sententia,<br class="calibre6"/> absque timore ullo<br class="calibre6"/> filii hominum perpetrant mala.<br class="calibre6"/>
<span id="x8_12" class="vn">12</span> Attamen peccator ex eo quod centies facit malum,<br class="calibre6"/> et per patientiam sustentatur ;<br class="calibre6"/> ego cognovi quod erit bonum timentibus Deum,<br class="calibre6"/> qui verentur faciem ejus.<br class="calibre6"/>
<span id="x8_13" class="vn">13</span> Non sit bonum impio,<br class="calibre6"/> nec prolongentur dies ejus,<br class="calibre6"/> sed quasi umbra transeant qui non timent faciem Domini.<br class="calibre6"/>
<span id="x8_14" class="vn">14</span> Est et alia vanitas quæ fit super terram :<br class="calibre6"/> sunt justi quibus mala proveniunt<br class="calibre6"/> quasi opera egerint impiorum :<br class="calibre6"/> et sunt impii qui ita securi sunt<br class="calibre6"/> quasi justorum facta habeant.<br class="calibre6"/> Sed et hoc vanissimum judico.<br class="calibre6"/>
<span id="x8_15" class="vn">15</span> Laudavi igitur lætitiam ;<br class="calibre6"/> quod non esset homini bonum sub sole,<br class="calibre6"/> nisi quod comederet, et biberet, atque gauderet,<br class="calibre6"/> et hoc solum secum auferret de labore suo,<br class="calibre6"/> in diebus vitæ suæ quos dedit ei Deus sub sole.<br class="calibre6"/>
<span id="x8_16" class="vn">16</span> Et apposui cor meum ut scirem sapientiam,<br class="calibre6"/> et intelligerem distentionem quæ versatur in terra.<br class="calibre6"/> Est homo qui diebus et noctibus somnum non capit oculis.<br class="calibre6"/>
<span id="x8_17" class="vn">17</span> Et intellexi quod omnium operum Dei<br class="calibre6"/> nullam possit homo invenire rationem<br class="calibre6"/> eorum quæ fiunt sub sole ;<br class="calibre6"/> et quanto plus laboraverit ad quærendum,<br class="calibre6"/> tanto minus inveniat :<br class="calibre6"/> etiam si dixerit sapiens se nosse, non poterit reperire.</div>
</div><div class="calibre5" id="calibre_pb_8"></div></body></html>
