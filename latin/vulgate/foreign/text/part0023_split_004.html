<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Verti me ad alia, et vidi calumnias<br class="calibre6"/> quæ sub sole geruntur,<br class="calibre6"/> et lacrimas innocentium,<br class="calibre6"/> et neminem consolatorem,<br class="calibre6"/> nec posse resistere eorum violentiæ,<br class="calibre6"/> cunctorum auxilio destitutos,<br class="calibre6"/>
<span id="x4_2" class="vn">2</span> et laudavi magis mortuos quam viventes ;<br class="calibre6"/>
<span id="x4_3" class="vn">3</span> et feliciorem utroque judicavi<br class="calibre6"/> qui necdum natus est,<br class="calibre6"/> nec vidit mala quæ sub sole fiunt.<br class="calibre6"/>
<span id="x4_4" class="vn">4</span> Rursum contemplatus sum omnes labores hominum,<br class="calibre6"/> et industrias animadverti patere invidiæ proximi ;<br class="calibre6"/> et in hoc ergo vanitas et cura superflua est.<br class="calibre6"/>
<span id="x4_5" class="vn">5</span> Stultus complicat manus suas,<br class="calibre6"/> et comedit carnes suas, dicens :<br class="calibre6"/>
<span id="x4_6" class="vn">6</span> Melior est pugillus cum requie,<br class="calibre6"/> quam plena utraque manus cum labore et afflictione animi.<br class="calibre6"/>
<span id="x4_7" class="vn">7</span> Considerans, reperi et aliam vanitatem sub sole.<br class="calibre6"/>
<span id="x4_8" class="vn">8</span> Unus est, et secundum non habet,<br class="calibre6"/> non filium, non fratrem,<br class="calibre6"/> et tamen laborare non cessat,<br class="calibre6"/> nec satiantur oculi ejus divitiis ;<br class="calibre6"/> nec recogitat, dicens :<br class="calibre6"/> Cui laboro, et fraudo animam meam bonis ?<br class="calibre6"/> In hoc quoque vanitas est et afflictio pessima.</div><br class="calibre6"/><br class="calibre6"/>
<div class="poetry"><span id="x4_9" class="vn">9</span> Melius est ergo duos esse simul quam unum ;<br class="calibre6"/> habent enim emolumentum societatis suæ.<br class="calibre6"/>
<span id="x4_10" class="vn">10</span> Si unus ceciderit, ab altero fulcietur.<br class="calibre6"/> Væ soli, quia cum ceciderit, non habet sublevantem se.<br class="calibre6"/>
<span id="x4_11" class="vn">11</span> Et si dormierint duo, fovebuntur mutuo ;<br class="calibre6"/> unus quomodo calefiet ?<br class="calibre6"/>
<span id="x4_12" class="vn">12</span> Et si quispiam prævaluerit contra unum,<br class="calibre6"/> duo resistunt ei ;<br class="calibre6"/> funiculus triplex difficile rumpitur.<br class="calibre6"/>
<span id="x4_13" class="vn">13</span> Melior est puer pauper et sapiens,<br class="calibre6"/> rege sene et stulto,<br class="calibre6"/> qui nescit prævidere in posterum.<br class="calibre6"/>
<span id="x4_14" class="vn">14</span> Quod de carcere catenisque interdum quis egrediatur ad regnum ;<br class="calibre6"/> et alius, natus in regno, inopia consumatur.<br class="calibre6"/>
<span id="x4_15" class="vn">15</span> Vidi cunctos viventes qui ambulant sub sole<br class="calibre6"/> cum adolescente secundo, qui consurget pro eo.<br class="calibre6"/>
<span id="x4_16" class="vn">16</span> Infinitus numerus est populi<br class="calibre6"/> omnium qui fuerunt ante eum,<br class="calibre6"/> et qui postea futuri sunt non lætabuntur in eo ;<br class="calibre6"/> sed et hoc vanitas et afflictio spiritus.</div><br class="calibre6"/><br class="calibre6"/>
<div class="poetry"><span id="x4_17" class="vn">17</span> Custodi pedem tuum ingrediens domum Dei,<br class="calibre6"/> et appropinqua ut audias.<br class="calibre6"/> Multo enim melior est obedientia quam stultorum victimæ,<br class="calibre6"/> qui nesciunt quid faciunt mali.</div>
</div><div class="calibre5" id="calibre_pb_4"></div></body></html>
