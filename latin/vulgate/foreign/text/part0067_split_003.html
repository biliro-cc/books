<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Similiter et mulieres subditæ sint viris suis : ut etsi qui non credunt verbo, per mulierem conversationem sine verbo lucrifiant :
<span id="x3_2" class="vn">2</span> considerantes in timore castam conversationem vestram.
<span id="x3_3" class="vn">3</span> Quarum non sit extrinsecus capillatura, aut circumdatio auri, aut indumenti vestimentorum cultus :
<span id="x3_4" class="vn">4</span> sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples.
<span id="x3_5" class="vn">5</span> Sic enim aliquando et sanctæ mulieres, sperantes in Deo, ornabant se, subjectæ propriis viris.
<span id="x3_6" class="vn">6</span> Sicut Sara obediebat Abrahæ, dominum eum vocans : cujus estis filiæ benefacientes, et non pertimentes ullam perturbationem.
<span id="x3_7" class="vn">7</span> Viri similiter cohabitantes secundum scientiam, quasi infirmiori vasculo muliebri impartientes honorem, tamquam et cohæredibus gratiæ vitæ : ut non impediantur orationes vestræ.<br class="calibre6"/><br class="calibre6"/>
<span id="x3_8" class="vn">8</span> In fine autem omnes unanimes, compatientes fraternitatis amatores, misericordes, modesti, humiles :
<span id="x3_9" class="vn">9</span> non reddentes malum pro malo, nec maledictum pro maledicto, sed e contrario benedicentes : quia in hoc vocati estis, ut benedictionem hæreditate possideatis.
<span id="x3_10" class="vn">10</span> Qui enim vult vitam diligere, et dies videre bonos, coërceat linguam suam a malo, et labia ejus ne loquantur dolum.
<span id="x3_11" class="vn">11</span> Declinet a malo, et faciat bonum : inquirat pacem, et sequatur eam :
<span id="x3_12" class="vn">12</span> quia oculi Domini super justos, et aures ejus in preces eorum : vultus autem Domini super facientes mala.
<span id="x3_13" class="vn">13</span> Et quis est qui vobis noceat, si boni æmulatores fueritis ?
<span id="x3_14" class="vn">14</span> Sed et si quid patimini propter justitiam, beati. Timorem autem eorum ne timueritis, et non conturbemini.
<span id="x3_15" class="vn">15</span> Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, quæ in vobis est, spe.
<span id="x3_16" class="vn">16</span> Sed cum modestia, et timore, conscientiam habentes bonam : ut in eo, quod detrahunt vobis, confundantur, qui calumniantur vestram bonam in Christo conversationem.
<span id="x3_17" class="vn">17</span> Melius est enim benefacientes (si voluntas Dei velit) pati, quam malefacientes.<br class="calibre6"/><br class="calibre6"/>
<span id="x3_18" class="vn">18</span> Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu.
<span id="x3_19" class="vn">19</span> In quo et his, qui in carcere erant, spiritibus veniens prædicavit :
<span id="x3_20" class="vn">20</span> qui increduli fuerant aliquando, quando exspectabant Dei patientiam in diebus Noë, cum fabricaretur arca : in qua pauci, id est octo animæ, salvæ factæ sunt per aquam.
<span id="x3_21" class="vn">21</span> Quod et vos nunc similis formæ salvos fecit baptisma : non carnis depositio sordium, sed conscientiæ bonæ interrogatio in Deum per resurrectionem Jesu Christi.
<span id="x3_22" class="vn">22</span> Qui est in dextera Dei, deglutiens mortem ut vitæ æternæ hæredes efficeremur : profectus in cælum subjectis sibi angelis, et potestatibus, et virtutibus.
</div><div class="calibre5" id="calibre_pb_3"></div></body></html>
