<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a> <span id="x24_1" class="vn">1</span> Una autem sabbati valde diluculo venerunt ad monumentum, portantes quæ paraverant aromata :
<span id="x24_2" class="vn">2</span> et invenerunt lapidem revolutum a monumento.
<span id="x24_3" class="vn">3</span> Et ingressæ non invenerunt corpus Domini Jesu.
<span id="x24_4" class="vn">4</span> Et factum est, dum mente consternatæ essent de isto, ecce duo viri steterunt secus illas in veste fulgenti.
<span id="x24_5" class="vn">5</span> Cum timerent autem, et declinarent vultum in terram, dixerunt ad illas : Quid quæritis viventem cum mortuis ?
<span id="x24_6" class="vn">6</span> non est hic, sed surrexit : recordamini qualiter locutus est vobis, cum adhuc in Galilæa esset,
<span id="x24_7" class="vn">7</span> dicens : Quia oportet Filium hominis tradi in manus hominum peccatorum, et crucifigi, et die tertia resurgere.
<span id="x24_8" class="vn">8</span> Et recordatæ sunt verborum ejus.
<span id="x24_9" class="vn">9</span> Et regressæ a monumento nuntiaverunt hæc omnia illis undecim, et ceteris omnibus.
<span id="x24_10" class="vn">10</span> Erat autem Maria Magdalene, et Joanna, et Maria Jacobi, et ceteræ quæ cum eis erant, quæ dicebant ad apostolos hæc.
<span id="x24_11" class="vn">11</span> Et visa sunt ante illos sicut deliramentum verba ista, et non crediderunt illis.
<span id="x24_12" class="vn">12</span> Petrus autem surgens cucurrit ad monumentum : et procumbens vidit linteamina sola posita, et abiit secum mirans quod factum fuerat.<br class="calibre6"/><br class="calibre6"/>
<span id="x24_13" class="vn">13</span> Et ecce duo ex illis ibant ipsa die in castellum, quod erat in spatio stadiorum sexaginta ab Jerusalem, nomine Emmaus.
<span id="x24_14" class="vn">14</span> Et ipsi loquebantur ad invicem de his omnibus quæ acciderant.
<span id="x24_15" class="vn">15</span> Et factum est, dum fabularentur, et secum quærerent : et ipse Jesus appropinquans ibat cum illis :
<span id="x24_16" class="vn">16</span> oculi autem illorum tenebantur ne eum agnoscerent.
<span id="x24_17" class="vn">17</span> Et ait ad illos : Qui sunt hi sermones, quos confertis ad invicem ambulantes, et estis tristes ?
<span id="x24_18" class="vn">18</span> Et respondens unus, cui nomen Cleophas, dixit ei : Tu solus peregrinus es in Jerusalem, et non cognovisti quæ facta sunt in illa his diebus ?
<span id="x24_19" class="vn">19</span> Quibus ille dixit : Quæ ? Et dixerunt : De Jesu Nazareno, qui fuit vir propheta, potens in opere et sermone coram Deo et omni populo :
<span id="x24_20" class="vn">20</span> et quomodo eum tradiderunt summi sacerdotes et principes nostri in damnationem mortis, et crucifixerunt eum :
<span id="x24_21" class="vn">21</span> nos autem sperabamus quia ipse esset redempturus Israël : et nunc super hæc omnia, tertia dies est hodie quod hæc facta sunt.
<span id="x24_22" class="vn">22</span> Sed et mulieres quædam ex nostris terruerunt nos, quæ ante lucem fuerunt ad monumentum,
<span id="x24_23" class="vn">23</span> et non invento corpore ejus, venerunt, dicentes se etiam visionem angelorum vidisse, qui dicunt eum vivere.
<span id="x24_24" class="vn">24</span> Et abierunt quidam ex nostris ad monumentum : et ita invenerunt sicut mulieres dixerunt, ipsum vero non invenerunt.
<span id="x24_25" class="vn">25</span> Et ipse dixit ad eos : O stulti, et tardi corde ad credendum in omnibus quæ locuti sunt prophetæ !
<span id="x24_26" class="vn">26</span> Nonne hæc oportuit pati Christum, et ita intrare in gloriam suam ?
<span id="x24_27" class="vn">27</span> Et incipiens a Moyse, et omnibus prophetis, interpretabatur illis in omnibus scripturis quæ de ipso erant.
<span id="x24_28" class="vn">28</span> Et appropinquaverunt castello quo ibant : et ipse se finxit longius ire.
<span id="x24_29" class="vn">29</span> Et coëgerunt illum, dicentes : Mane nobiscum, quoniam advesperascit, et inclinata est jam dies. Et intravit cum illis.
<span id="x24_30" class="vn">30</span> Et factum est, dum recumberet cum eis, accepit panem, et benedixit, ac fregit, et porrigebat illis.
<span id="x24_31" class="vn">31</span> Et aperti sunt oculi eorum, et cognoverunt eum : et ipse evanuit ex oculis eorum.
<span id="x24_32" class="vn">32</span> Et dixerunt ad invicem : Nonne cor nostrum ardens erat in nobis dum loqueretur in via, et aperiret nobis Scripturas ?
<span id="x24_33" class="vn">33</span> Et surgentes eadem hora regressi sunt in Jerusalem : et invenerunt congregatos undecim, et eos qui cum illis erant,
<span id="x24_34" class="vn">34</span> dicentes : Quod surrexit Dominus vere, et apparuit Simoni.
<span id="x24_35" class="vn">35</span> Et ipsi narrabant quæ gesta erant in via, et quomodo cognoverunt eum in fractione panis.<br class="calibre6"/><br class="calibre6"/>
<span id="x24_36" class="vn">36</span> Dum autem hæc loquuntur, stetit Jesus in medio eorum, et dicit eis : Pax vobis : ego sum, nolite timere.
<span id="x24_37" class="vn">37</span> Conturbati vero et conterriti, existimabant se spiritum videre.
<span id="x24_38" class="vn">38</span> Et dixit eis : Quid turbati estis, et cogitationes ascendunt in corda vestra ?
<span id="x24_39" class="vn">39</span> videte manus meas, et pedes, quia ego ipse sum ; palpate et videte, quia spiritus carnem et ossa non habet, sicut me videtis habere.
<span id="x24_40" class="vn">40</span> Et cum hoc dixisset, ostendit eis manus et pedes.
<span id="x24_41" class="vn">41</span> Adhuc autem illis non credentibus, et mirantibus præ gaudio, dixit : Habetis hic aliquid quod manducetur ?
<span id="x24_42" class="vn">42</span> At illi obtulerunt ei partem piscis assi et favum mellis.
<span id="x24_43" class="vn">43</span> Et cum manducasset coram eis, sumens reliquias dedit eis.<br class="calibre6"/><br class="calibre6"/>
<span id="x24_44" class="vn">44</span> Et dixit ad eos : Hæc sunt verba quæ locutus sum ad vos cum adhuc essem vobiscum, quoniam necesse est impleri omnia quæ scripta sunt in lege Moysi, et prophetis, et Psalmis de me.
<span id="x24_45" class="vn">45</span> Tunc aperuit illis sensum ut intelligerent Scripturas,
<span id="x24_46" class="vn">46</span> et dixit eis : Quoniam sic scriptum est, et sic oportebat Christum pati, et resurgere a mortuis tertia die :
<span id="x24_47" class="vn">47</span> et prædicari in nomine ejus pœnitentiam, et remissionem peccatorum in omnes gentes, incipientibus ab Jerosolyma.
<span id="x24_48" class="vn">48</span> Vos autem testes estis horum.
<span id="x24_49" class="vn">49</span> Et ego mitto promissum Patris mei in vos ; vos autem sedete in civitate, quoadusque induamini virtute ex alto.<br class="calibre6"/><br class="calibre6"/>
<span id="x24_50" class="vn">50</span> Eduxit autem eos foras in Bethaniam, et elevatis manibus suis benedixit eis.
<span id="x24_51" class="vn">51</span> Et factum est, dum benediceret illis, recessit ab eis, et ferebatur in cælum.
<span id="x24_52" class="vn">52</span> Et ipsi adorantes regressi sunt in Jerusalem cum gaudio magno :
<span id="x24_53" class="vn">53</span> et erant semper in templo, laudantes et benedicentes Deum. Amen.</div>
</body></html>
