<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannis I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Quod fuit ab initio, quod audivimus, quod vidimus oculis nostris, quod perspeximus, et manus nostræ contrectaverunt de verbo vitæ :
<span id="x1_2" class="vn">2</span> et vita manifestata est, et vidimus, et testamur, et annuntiamus vobis vitam æternam, quæ erat apud Patrem, et apparuit nobis :
<span id="x1_3" class="vn">3</span> quod vidimus et audivimus, annuntiamus vobis, ut et vos societatem habeatis nobiscum, et societas nostra sit cum Patre, et cum Filio ejus Jesu Christo.
<span id="x1_4" class="vn">4</span> Et hæc scribimus vobis ut gaudeatis, et gaudium vestrum sit plenum.<br class="calibre6"/><br class="calibre6"/>
<span id="x1_5" class="vn">5</span> Et hæc est annuntiatio, quam audivimus ab eo, et annuntiamus vobis : quoniam Deus lux est, et tenebræ in eo non sunt ullæ.
<span id="x1_6" class="vn">6</span> Si dixerimus quoniam societatem habemus cum eo, et in tenebris ambulamus, mentimur, et veritatem non facimus.
<span id="x1_7" class="vn">7</span> Si autem in luce ambulamus sicut et ipse est in luce, societatem habemus ad invicem, et sanguis Jesu Christi, Filii ejus, emundat nos ab omni peccato.
<span id="x1_8" class="vn">8</span> Si dixerimus quoniam peccatum non habemus, ipsi nos seducimus, et veritas in nobis non est.
<span id="x1_9" class="vn">9</span> Si confiteamur peccata nostra : fidelis est, et justus, ut remittat nobis peccata nostra, et emundet nos ab omni iniquitate.
<span id="x1_10" class="vn">10</span> Si dixerimus quoniam non peccavimus, mendacem facimus eum, et verbum ejus non est in nobis.
</div><div class="calibre5" id="calibre_pb_1"></div></body></html>
