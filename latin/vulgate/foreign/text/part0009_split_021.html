<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Venit autem David in Nobe ad Achimelech sacerdotem : et obstupuit Achimelech, eo quod venisset David. Et dixit ei : Quare tu solus, et nullus est tecum ?
<span id="x21_2" class="vn">2</span> Et ait David ad Achimelech sacerdotem : Rex præcepit mihi sermonem, et dixit : Nemo sciat rem propter quam missus es a me, et cujusmodi præcepta tibi dederim : nam et pueris condixi in illum et illum locum.
<span id="x21_3" class="vn">3</span> Nunc ergo si quid habes ad manum, vel quinque panes, da mihi, aut quidquid inveneris.
<span id="x21_4" class="vn">4</span> Et respondens sacerdos ad David, ait illi : Non habeo laicos panes ad manum, sed tantum panem sanctum : si mundi sunt pueri, maxime a mulieribus ?
<span id="x21_5" class="vn">5</span> Et respondit David sacerdoti, et dixit ei : Equidem, si de mulieribus agitur : continuimus nos ab heri et nudiustertius quando egrediebamur, et fuerunt vasa puerorum sancta. Porro via hæc polluta est, sed et ipsa hodie sanctificabitur in vasis.
<span id="x21_6" class="vn">6</span> Dedit ergo ei sacerdos sanctificatum panem : neque enim erat ibi panis, nisi tantum panes propositionis, qui sublati fuerant a facie Domini, ut ponerentur panes calidi.
<span id="x21_7" class="vn">7</span> Erat autem ibi vir quidam de servis Saul in die illa, intus in tabernaculo Domini : et nomen ejus Doëg Idumæus, potentissimus pastorum Saul.
<span id="x21_8" class="vn">8</span> Dixit autem David ad Achimelech : Si habes hic ad manum hastam aut gladium ? quia gladium meum et arma mea non tuli mecum : sermo enim regis urgebat.
<span id="x21_9" class="vn">9</span> Et dixit sacerdos : Ecce hic gladius Goliath Philisthæi, quem percussisti in Valle terebinthi : est involutus pallio post ephod : si istum vis tollere, tolle : neque enim hic est alius absque eo. Et ait David : Non est huic alter similis : da mihi eum.<br class="calibre6"/><br class="calibre6"/>
<span id="x21_10" class="vn">10</span> Surrexit itaque David, et fugit in die illa a facie Saul : et venit ad Achis regem Geth.
<span id="x21_11" class="vn">11</span> Dixeruntque servi Achis ad eum cum vidissent David : Numquid non iste est David rex terræ ? nonne huic cantabant per choros, dicentes : <div class="poetry">Percussit Saul mille,<br class="calibre6"/> et David decem millia ?</div>
<span id="x21_12" class="vn">12</span> Posuit autem David sermones istos in corde suo, et extimuit valde a facie Achis regis Geth.
<span id="x21_13" class="vn">13</span> Et immutavit os suum coram eis, et collabebatur inter manus eorum : et impingebat in ostia portæ, defluebantque salivæ ejus in barbam.
<span id="x21_14" class="vn">14</span> Et ait Achis ad servos suos : Vidistis hominem insanum : quare adduxistis eum ad me ?
<span id="x21_15" class="vn">15</span> an desunt nobis furiosi, quod introduxistis istum, ut fureret me præsente ? hiccine ingredietur domum meam ?
</div><div class="calibre5" id="calibre_pb_21"></div></body></html>
