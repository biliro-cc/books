<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> Locutus est Dominus ad Moysen, dicens :
<span id="x18_2" class="vn">2</span> Loquere filiis Israël, et dices ad eos : Ego Dominus Deus vester :
<span id="x18_3" class="vn">3</span> juxta consuetudinem terræ Ægypti, in qua habitastis, non facietis : et juxta morem regionis Chanaan, ad quam ego introducturus sum vos, non agetis, nec in legitimis eorum ambulabitis.
<span id="x18_4" class="vn">4</span> Facietis judicia mea, et præcepta mea servabitis, et ambulabitis in eis. Ego Dominus Deus vester.
<span id="x18_5" class="vn">5</span> Custodite leges meas atque judicia, quæ faciens homo, vivet in eis. Ego Dominus.
<span id="x18_6" class="vn">6</span> Omnis homo ad proximam sanguinis sui non accedet, ut revelet turpitudinem ejus. Ego Dominus.
<span id="x18_7" class="vn">7</span> Turpitudinem patris tui et turpitudinem matris tuæ non discooperies : mater tua est : non revelabis turpitudinem ejus.
<span id="x18_8" class="vn">8</span> Turpitudinem uxoris patris tui non discooperies : turpitudo enim patris tui est.
<span id="x18_9" class="vn">9</span> Turpitudinem sororis tuæ ex patre sive ex matre, quæ domi vel foris genita est, non revelabis.
<span id="x18_10" class="vn">10</span> Turpitudinem filiæ filii tui vel neptis ex filia non revelabis : quia turpitudo tua est.
<span id="x18_11" class="vn">11</span> Turpitudinem filiæ uxoris patris tui, quam peperit patri tuo, et est soror tua, non revelabis.
<span id="x18_12" class="vn">12</span> Turpitudinem sororis patris tui non discooperies : quia caro est patris tui.
<span id="x18_13" class="vn">13</span> Turpitudinem sororis matris tuæ non revelabis, eo quod caro sit matris tuæ.
<span id="x18_14" class="vn">14</span> Turpitudinem patrui tui non revelabis, nec accedes ad uxorem ejus, quæ tibi affinitate conjungitur.
<span id="x18_15" class="vn">15</span> Turpitudinem nurus tuæ non revelabis, quia uxor filii tui est : nec discooperies ignominiam ejus.
<span id="x18_16" class="vn">16</span> Turpitudinem uxoris fratris tui non revelabis : quia turpitudo fratris tui est.
<span id="x18_17" class="vn">17</span> Turpitudinem uxoris tuæ et filiæ ejus non revelabis. Filiam filii ejus, et filiam filiæ illius non sumes, ut reveles ignominiam ejus : quia caro illius sunt, et talis coitus incestus est.
<span id="x18_18" class="vn">18</span> Sororem uxoris tuæ in pellicatum illius non accipies, nec revelabis turpitudinem ejus adhuc illa vivente.<br class="calibre6"/><br class="calibre6"/>
<span id="x18_19" class="vn">19</span> Ad mulierem quæ patitur menstrua non accedes, nec revelabis fœditatem ejus.
<span id="x18_20" class="vn">20</span> Cum uxore proximi tui non coibis, nec seminis commistione maculaberis.
<span id="x18_21" class="vn">21</span> De semine tuo non dabis ut consecretur idolo Moloch, nec pollues nomen Dei tui. Ego Dominus.
<span id="x18_22" class="vn">22</span> Cum masculo non commiscearis coitu femineo, quia abominatio est.
<span id="x18_23" class="vn">23</span> Cum omni pecore non coibis, nec maculaberis cum eo. Mulier non succumbet jumento, nec miscebitur ei, quia scelus est.
<span id="x18_24" class="vn">24</span> Nec polluamini in omnibus his quibus contaminatæ sunt universæ gentes, quas ego ejiciam ante conspectum vestrum,
<span id="x18_25" class="vn">25</span> et quibus polluta est terra : cujus ego scelera visitabo, ut evomat habitatores suos.
<span id="x18_26" class="vn">26</span> Custodite legitima mea atque judicia, et non faciatis ex omnibus abominationibus istis, tam indigena quam colonus qui peregrinantur apud vos.
<span id="x18_27" class="vn">27</span> Omnes enim execrationes istas fecerunt accolæ terræ qui fuerunt ante vos, et polluerunt eam.
<span id="x18_28" class="vn">28</span> Cavete ergo ne et vos similiter evomat, cum paria feceritis, sicut evomuit gentem, quæ fuit ante vos.
<span id="x18_29" class="vn">29</span> Omnis anima, quæ fecerit de abominationibus his quippiam, peribit de medio populi sui.
<span id="x18_30" class="vn">30</span> Custodite mandata mea. Nolite facere quæ fecerunt hi qui fuerunt ante vos, et ne polluamini in eis. Ego Dominus Deus vester.
</div><div class="calibre5" id="calibre_pb_18"></div></body></html>
