<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c28" id="c28"><span class="chapter-num">28</span></a> <span id="x28_1" class="vn">1</span> Et factus est sermo Domini ad me, dicens :
<span id="x28_2" class="vn">2</span> Fili hominis, dic principi Tyri : <div class="poetry">Hæc dicit Dominus Deus :<br class="calibre6"/> Eo quod elevatum est cor tuum,<br class="calibre6"/> et dixisti : Deus ego sum,<br class="calibre6"/> et in cathedra Dei sedi in corde maris,<br class="calibre6"/> cum sis homo, et non deus :<br class="calibre6"/> et dedisti cor tuum quasi cor Dei :<br class="calibre6"/>
<span id="x28_3" class="vn">3</span> ecce sapientior es tu Daniele :<br class="calibre6"/> omne secretum non est absconditum a te :<br class="calibre6"/>
<span id="x28_4" class="vn">4</span> in sapientia et prudentia tua fecisti tibi fortitudinem,<br class="calibre6"/> et acquisisti aurum et argentum in thesauris tuis :<br class="calibre6"/>
<span id="x28_5" class="vn">5</span> in multitudine sapientiæ tuæ,<br class="calibre6"/> et in negotiatione tua multiplicasti tibi fortitudinem,<br class="calibre6"/> et elevatum est cor tuum in robore tuo :<br class="calibre6"/>
<span id="x28_6" class="vn">6</span> propterea hæc dicit Dominus Deus :<br class="calibre6"/> Eo quod elevatum est cor tuum quasi cor dei,<br class="calibre6"/>
<span id="x28_7" class="vn">7</span> idcirco ecce ego adducam super te alienos,<br class="calibre6"/> robustissimos gentium :<br class="calibre6"/> et nudabunt gladios suos super pulchritudinem sapientiæ tuæ,<br class="calibre6"/> et polluent decorem tuum.<br class="calibre6"/>
<span id="x28_8" class="vn">8</span> Interficient, et detrahent te :<br class="calibre6"/> et morieris in interitu occisorum in corde maris.<br class="calibre6"/>
<span id="x28_9" class="vn">9</span> Numquid dicens loqueris : Deus ego sum,<br class="calibre6"/> coram interficientibus te,<br class="calibre6"/> cum sis homo, et non deus,<br class="calibre6"/> in manu occidentium te ?<br class="calibre6"/>
<span id="x28_10" class="vn">10</span> Morte incircumcisorum morieris in manu alienorum,<br class="calibre6"/> quia ego locutus sum, ait Dominus Deus.</div><br class="calibre6"/><br class="calibre6"/>
<span id="x28_11" class="vn">11</span> Et factus est sermo Domini ad me, dicens : Fili hominis, leva planctum super regem Tyri,
<span id="x28_12" class="vn">12</span> et dices ei : <div class="poetry">Hæc dicit Dominus Deus :<br class="calibre6"/> Tu signaculum similitudinis,<br class="calibre6"/> plenus sapientia, et perfectus decore.<br class="calibre6"/>
<span id="x28_13" class="vn">13</span> In deliciis paradisi Dei fuisti :<br class="calibre6"/> omnis lapis pretiosus operimentum tuum,<br class="calibre6"/> sardius, topazius, et jaspis,<br class="calibre6"/> chrysolithus, et onyx, et beryllus,<br class="calibre6"/> sapphirus, et carbunculus, et smaragdus :<br class="calibre6"/> aurum, opus decoris tui :<br class="calibre6"/> et foramina tua, in die qua conditus es, præparata sunt.<br class="calibre6"/>
<span id="x28_14" class="vn">14</span> Tu cherub extentus, et protegens,<br class="calibre6"/> et posui te in monte sancto Dei :<br class="calibre6"/> in medio lapidum ignitorum ambulasti,<br class="calibre6"/>
<span id="x28_15" class="vn">15</span> perfectus in viis tuis a die conditionis tuæ,<br class="calibre6"/> donec inventa est iniquitas in te.<br class="calibre6"/>
<span id="x28_16" class="vn">16</span> In multitudine negotiationis tuæ<br class="calibre6"/> repleta sunt interiora tua iniquitate, et peccasti :<br class="calibre6"/> et ejeci te de monte Dei,<br class="calibre6"/> et perdidi te, o cherub protegens, de medio lapidum ignitorum.<br class="calibre6"/>
<span id="x28_17" class="vn">17</span> Et elevatum est cor tuum in decore tuo ;<br class="calibre6"/> perdidisti sapientiam tuam in decore tuo :<br class="calibre6"/> in terram projeci te ;<br class="calibre6"/> ante faciem regum dedi te ut cernerent te.<br class="calibre6"/>
<span id="x28_18" class="vn">18</span> In multitudine iniquitatum tuarum,<br class="calibre6"/> et iniquitate negotiationis tuæ,<br class="calibre6"/> polluisti sanctificationem tuam :<br class="calibre6"/> producam ergo ignem de medio tui, qui comedat te,<br class="calibre6"/> et dabo te in cinerem super terram,<br class="calibre6"/> in conspectu omnium videntium te.<br class="calibre6"/>
<span id="x28_19" class="vn">19</span> Omnes qui viderint te in gentibus, obstupescent super te :<br class="calibre6"/> nihili factus es, et non eris in perpetuum.</div><br class="calibre6"/><br class="calibre6"/>
<span id="x28_20" class="vn">20</span> Et factus est sermo Domini ad me, dicens :
<span id="x28_21" class="vn">21</span> Fili hominis, pone faciem tuam contra Sidonem, et prophetabis de ea :
<span id="x28_22" class="vn">22</span> et dices : <div class="poetry">Hæc dicit Dominus Deus :<br class="calibre6"/> Ecce ego ad te, Sidon,<br class="calibre6"/> et glorificabor in medio tui :<br class="calibre6"/> et scient quia ego Dominus,<br class="calibre6"/> cum fecero in ea judicia,<br class="calibre6"/> et sanctificatus fuero in ea.<br class="calibre6"/>
<span id="x28_23" class="vn">23</span> Et immittam ei pestilentiam,<br class="calibre6"/> et sanguinem in plateis ejus :<br class="calibre6"/> et corruent interfecti in medio ejus gladio per circuitum,<br class="calibre6"/> et scient quia ego Dominus.<br class="calibre6"/>
<span id="x28_24" class="vn">24</span> Et non erit ultra domui Israël offendiculum amaritudinis,<br class="calibre6"/> et spina dolorem inferens undique<br class="calibre6"/> per circuitum eorum qui adversantur eis :<br class="calibre6"/> et scient quia ego Dominus Deus.<br class="calibre6"/>
<span id="x28_25" class="vn">25</span> Hæc dicit Dominus Deus :<br class="calibre6"/> Quando congregavero domum Israël<br class="calibre6"/> de populis in quibus dispersi sunt,<br class="calibre6"/> sanctificabor in eis coram gentibus :<br class="calibre6"/> et habitabunt in terra sua,<br class="calibre6"/> quam dedi servo meo Jacob :<br class="calibre6"/>
<span id="x28_26" class="vn">26</span> et habitabunt in ea securi,<br class="calibre6"/> et ædificabunt domos, et plantabunt vineas,<br class="calibre6"/> et habitabunt confidenter,<br class="calibre6"/> cum fecero judicia in omnibus qui adversantur eis per circuitum :<br class="calibre6"/> et scient quia ego Dominus Deus eorum.</div>
</div><div class="calibre5" id="calibre_pb_28"></div></body></html>
