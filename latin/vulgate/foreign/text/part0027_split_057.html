<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c57" id="c57"><span class="chapter-num">57</span></a><div class="poetry"> <span id="x57_1" class="vn">1</span> Justus perit,<br class="calibre6"/> et non est qui recogitet in corde suo ;<br class="calibre6"/> et viri misericordiæ colliguntur,<br class="calibre6"/> quia non est qui intelligat :<br class="calibre6"/> a facie enim malitiæ collectus est justus.<br class="calibre6"/>
<span id="x57_2" class="vn">2</span> Veniat pax ;<br class="calibre6"/> requiescat in cubili suo<br class="calibre6"/> qui ambulavit in directione sua.<br class="calibre6"/>
<span id="x57_3" class="vn">3</span> Vos autem accedite huc,<br class="calibre6"/> filii auguratricis,<br class="calibre6"/> semen adulteri et fornicariæ.<br class="calibre6"/>
<span id="x57_4" class="vn">4</span> Super quem lusistis ?<br class="calibre6"/> super quem dilatastis os,<br class="calibre6"/> et ejecistis linguam ?<br class="calibre6"/> Numquid non vos filii scelesti,<br class="calibre6"/> semen mendax,<br class="calibre6"/>
<span id="x57_5" class="vn">5</span> qui consolamini in diis<br class="calibre6"/> subter omne lignum frondosum,<br class="calibre6"/> immolantes parvulos in torrentibus,<br class="calibre6"/> subter eminentes petras ?<br class="calibre6"/>
<span id="x57_6" class="vn">6</span> In partibus torrentis pars tua ;<br class="calibre6"/> hæc est sors tua :<br class="calibre6"/> et ipsis effudisti libamen,<br class="calibre6"/> obtulisti sacrificium.<br class="calibre6"/> Numquid super his non indignabor ?<br class="calibre6"/>
<span id="x57_7" class="vn">7</span> Super montem excelsum et sublimem<br class="calibre6"/> posuisti cubile tuum,<br class="calibre6"/> et illuc ascendisti<br class="calibre6"/> ut immolares hostias.<br class="calibre6"/>
<span id="x57_8" class="vn">8</span> Et post ostium, et retro postem,<br class="calibre6"/> posuisti memoriale tuum.<br class="calibre6"/> Quia juxta me discooperuisti,<br class="calibre6"/> et suscepisti adulterum, dilatasti cubile tuum,<br class="calibre6"/> et pepigisti cum eis fœdus ;<br class="calibre6"/> dilexisti stratum eorum<br class="calibre6"/> manu aperta.<br class="calibre6"/>
<span id="x57_9" class="vn">9</span> Et ornasti te regi unguento,<br class="calibre6"/> et multiplicasti pigmenta tua.<br class="calibre6"/> Misisti legatos tuos procul,<br class="calibre6"/> et humiliata es usque ad inferos.<br class="calibre6"/>
<span id="x57_10" class="vn">10</span> In multitudine viæ tuæ laborasti ;<br class="calibre6"/> non dixisti : Quiescam.<br class="calibre6"/> Vitam manus tuæ invenisti ;<br class="calibre6"/> propterea non rogasti.<br class="calibre6"/>
<span id="x57_11" class="vn">11</span> Pro quo sollicita timuisti,<br class="calibre6"/> quia mentita es,<br class="calibre6"/> et mei non es recordata,<br class="calibre6"/> neque cogitasti in corde tuo ?<br class="calibre6"/> Quia ego tacens et quasi non videns,<br class="calibre6"/> et mei oblita es.<br class="calibre6"/>
<span id="x57_12" class="vn">12</span> Ego annuntiabo justitiam tuam,<br class="calibre6"/> et opera tua non proderunt tibi.<br class="calibre6"/>
<span id="x57_13" class="vn">13</span> Cum clamaveris, liberent te congregati tui,<br class="calibre6"/> et omnes eos auferet ventus,<br class="calibre6"/> tollet aura.</div><br class="calibre6"/><br class="calibre6"/> <div class="poetry">Qui autem fiduciam habet mei, hæreditabit terram,<br class="calibre6"/> et possidebit montem sanctum meum.<br class="calibre6"/>
<span id="x57_14" class="vn">14</span> Et dicam : Viam facite, præbete iter ; declinate de semita,<br class="calibre6"/> auferte offendicula de via populi mei.<br class="calibre6"/>
<span id="x57_15" class="vn">15</span> Quia hæc dicit Excelsus,<br class="calibre6"/> et Sublimis, habitans æternitatem, et sanctum nomen ejus :<br class="calibre6"/> in excelso et in sancto habitans,<br class="calibre6"/> et cum contrito et humili spiritu :<br class="calibre6"/> ut vivificet spiritum humilium,<br class="calibre6"/> et vivificet cor contritorum.<br class="calibre6"/>
<span id="x57_16" class="vn">16</span> Non enim in sempiternum litigabo,<br class="calibre6"/> neque usque ad finem irascar,<br class="calibre6"/> quia spiritus a facie mea egredietur,<br class="calibre6"/> et flatus ego faciam.<br class="calibre6"/>
<span id="x57_17" class="vn">17</span> Propter iniquitatem avaritiæ ejus iratus sum, et percussi eum.<br class="calibre6"/> Abscondi a te faciem meam, et indignatus sum ;<br class="calibre6"/> et abiit vagus in via cordis sui.<br class="calibre6"/>
<span id="x57_18" class="vn">18</span> Vias ejus vidi, et sanavi eum ;<br class="calibre6"/> et reduxi eum, et reddidi consolationes<br class="calibre6"/> ipsi, et lugentibus ejus.<br class="calibre6"/>
<span id="x57_19" class="vn">19</span> Creavi fructum labiorum pacem ;<br class="calibre6"/> pacem ei qui longe est et qui prope,<br class="calibre6"/> dixit Dominus, et sanavi eum.<br class="calibre6"/>
<span id="x57_20" class="vn">20</span> Impii autem quasi mare fervens,<br class="calibre6"/> quod quiescere non potest,<br class="calibre6"/> et redundant fluctus ejus in conculcationem et lutum.<br class="calibre6"/>
<span id="x57_21" class="vn">21</span> Non est pax impiis, dicit Dominus Deus.</div>
</div><div class="calibre5" id="calibre_pb_57"></div></body></html>
