<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Colossenses - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Domini, quod justum est et æquum, servis præstate : scientes quod et vos Dominum habetis in cælo.<br class="calibre6"/><br class="calibre6"/>
<span id="x4_2" class="vn">2</span> Orationi instate, vigilantes in ea in gratiarum actione :
<span id="x4_3" class="vn">3</span> orantes simul et pro nobis, ut Deus aperiat nobis ostium sermonis ad loquendum mysterium Christi (propter quod etiam vinctus sum),
<span id="x4_4" class="vn">4</span> ut manifestem illud ita ut oportet me loqui.
<span id="x4_5" class="vn">5</span> In sapientia ambulate ad eos, qui foris sunt : tempus redimentes.
<span id="x4_6" class="vn">6</span> Sermo vester semper in gratia sale sit conditus, ut sciatis quomodo oporteat vos unicuique respondere.<br class="calibre6"/><br class="calibre6"/>
<span id="x4_7" class="vn">7</span> Quæ circa me sunt, omnia vobis nota faciet Tychicus, carissimus frater, et fidelis minister, et conservus in Domino :
<span id="x4_8" class="vn">8</span> quem misi ad vos ad hoc ipsum, ut cognoscat quæ circa vos sunt, et consoletur corda vestra,
<span id="x4_9" class="vn">9</span> cum Onesimo carissimo, et fideli fratre, qui ex vobis est. Omnia, quæ hic aguntur, nota facient vobis.<br class="calibre6"/><br class="calibre6"/>
<span id="x4_10" class="vn">10</span> Salutat vos Aristarchus concaptivus meus, et Marcus consobrinus Barnabæ, de quo accepistis mandata : si venerit ad vos, excipite illum :
<span id="x4_11" class="vn">11</span> et Jesus, qui dicitur Justus : qui sunt ex circumcisione : hi soli sunt adjutores mei in regno Dei, qui mihi fuerunt solatio.
<span id="x4_12" class="vn">12</span> Salutat vos Epaphras, qui ex vobis est, servus Christi Jesu, semper sollicitus pro vobis in orationibus, ut stetis perfecti, et pleni in omni voluntate Dei.
<span id="x4_13" class="vn">13</span> Testimonium enim illi perhibeo quod habet multum laborem pro vobis, et pro iis qui sunt Laodiciæ, et qui Hierapoli.
<span id="x4_14" class="vn">14</span> Salutat vos Lucas, medicus carissimus, et Demas.
<span id="x4_15" class="vn">15</span> Salutate fratres, qui sunt Laodiciæ, et Nympham, et quæ in domo ejus est, ecclesiam.
<span id="x4_16" class="vn">16</span> Et cum lecta fuerit apud vos epistola hæc, facite ut et in Laodicensium ecclesia legatur : et eam, quæ Laodicensium est, vos legatis.
<span id="x4_17" class="vn">17</span> Et dicite Archippo : Vide ministerium, quod accepisti in Domino, ut illud impleas.
<span id="x4_18" class="vn">18</span> Salutatio, mea manu Pauli. Memores estote vinculorum meorum. Gratia vobiscum. Amen.</div>
</body></html>
