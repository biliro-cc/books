<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Et iterum cœpit docere ad mare : et congregata est ad eum turba multa, ita ut navim ascendens sederet in mari, et omnis turba circa mare super terram erat :
<span id="x4_2" class="vn">2</span> et docebat eos in parabolis multa, et dicebat illis in doctrina sua :
<span id="x4_3" class="vn">3</span> Audite : ecce exiit seminans ad seminandum.
<span id="x4_4" class="vn">4</span> Et dum seminat, aliud cecidit circa viam, et venerunt volucres cæli, et comederunt illud.
<span id="x4_5" class="vn">5</span> Aliud vero cecidit super petrosa, ubi non habuit terram multam : et statim exortum est, quoniam non habebat altitudinem terræ :
<span id="x4_6" class="vn">6</span> et quando exortus est sol, exæstuavit : et eo quod non habebat radicem, exaruit.
<span id="x4_7" class="vn">7</span> Et aliud cecidit in spinas : et ascenderunt spinæ, et suffocaverunt illud, et fructum non dedit.
<span id="x4_8" class="vn">8</span> Et aliud cecidit in terram bonam : et dabat fructum ascendentem et crescentem, et afferebat unum triginta, unum sexaginta, et unum centum.
<span id="x4_9" class="vn">9</span> Et dicebat : Qui habet aures audiendi, audiat.
<span id="x4_10" class="vn">10</span> Et cum esset singularis, interrogaverunt eum hi qui cum eo erant duodecim, parabolam.
<span id="x4_11" class="vn">11</span> Et dicebat eis : Vobis datum est nosse mysterium regni Dei : illis autem, qui foris sunt, in parabolis omnia fiunt :
<span id="x4_12" class="vn">12</span> ut videntes videant, et non videant : et audientes audiant, et non intelligant : nequando convertantur, et dimittantur eis peccata.<br class="calibre6"/><br class="calibre6"/>
<span id="x4_13" class="vn">13</span> Et ait illis : Nescitis parabolam hanc ? Et quomodo omnes parabolas cognoscetis ?
<span id="x4_14" class="vn">14</span> Qui seminat, verbum seminat.
<span id="x4_15" class="vn">15</span> Hi autem sunt, qui circa viam, ubi seminatur verbum, et cum audierint, confestim venit Satanas, et aufert verbum, quod seminatum est in cordibus eorum.
<span id="x4_16" class="vn">16</span> Et hi sunt similiter, qui super petrosa seminantur : qui cum audierint verbum, statim cum gaudio accipiunt illud :
<span id="x4_17" class="vn">17</span> et non habent radicem in se, sed temporales sunt : deinde orta tribulatione et persecutione propter verbum, confestim scandalizantur.
<span id="x4_18" class="vn">18</span> Et alii sunt qui in spinas seminantur : hi sunt qui verbum audiunt,
<span id="x4_19" class="vn">19</span> et ærumnæ sæculi, et deceptio divitiarum, et circa reliqua concupiscentiæ introëuntes suffocant verbum, et sine fructu efficitur.
<span id="x4_20" class="vn">20</span> Et hi sunt qui super terram bonam seminati sunt, qui audiunt verbum, et suscipiunt, et fructificant, unum triginta, unum sexaginta, et unum centum.<br class="calibre6"/><br class="calibre6"/>
<span id="x4_21" class="vn">21</span> Et dicebat illis : Numquid venit lucerna ut sub modo ponatur, aut sub lecto ? nonne ut super candelabrum ponatur ?
<span id="x4_22" class="vn">22</span> Non est enim aliquid absconditum, quod non manifestetur : nec factum est occultum, sed ut in palam veniat.
<span id="x4_23" class="vn">23</span> Si quis habet aures audiendi, audiat.
<span id="x4_24" class="vn">24</span> Et dicebat illis : Videte quid audiatis. In qua mensura mensi fueritis, remetietur vobis, et adjicietur vobis.
<span id="x4_25" class="vn">25</span> Qui enim habet, dabitur illi : et qui non habet, etiam quod habet auferetur ab eo.<br class="calibre6"/><br class="calibre6"/>
<span id="x4_26" class="vn">26</span> Et dicebat : Sic est regnum Dei, quemadmodum si homo jaciat sementem in terram,
<span id="x4_27" class="vn">27</span> et dormiat, et exsurgat nocte et die, et semen germinet, et increscat dum nescit ille.
<span id="x4_28" class="vn">28</span> Ultro enim terra fructificat, primum herbam, deinde spicam, deinde plenum frumentum in spica.
<span id="x4_29" class="vn">29</span> Et cum produxerit fructus, statim mittit falcem, quoniam adest messis.
<span id="x4_30" class="vn">30</span> Et dicebat : Cui assimilabimus regnum Dei ? aut cui parabolæ comparabimus illud ?
<span id="x4_31" class="vn">31</span> Sicut granum sinapis, quod cum seminatum fuerit in terra, minus est omnibus seminibus, quæ sunt in terra :
<span id="x4_32" class="vn">32</span> et cum seminatum fuerit, ascendit, et fit majus omnibus oleribus, et facit ramos magnos, ita ut possint sub umbra ejus aves cæli habitare.
<span id="x4_33" class="vn">33</span> Et talibus multis parabolis loquebatur eis verbum, prout poterant audire :
<span id="x4_34" class="vn">34</span> sine parabola autem non loquebatur eis : seorsum autem discipulis suis disserebat omnia.<br class="calibre6"/><br class="calibre6"/>
<span id="x4_35" class="vn">35</span> Et ait illis in illa die, cum sero esset factum : Transeamus contra.
<span id="x4_36" class="vn">36</span> Et dimittentes turbam, assumunt eum ita ut erat in navi : et aliæ naves erant cum illo.
<span id="x4_37" class="vn">37</span> Et facta est procella magna venti, et fluctus mittebat in navim, ita ut impleretur navis.
<span id="x4_38" class="vn">38</span> Et erat ipse in puppi super cervical dormiens : et excitant eum, et dicunt illi : Magister, non ad te pertinet, quia perimus ?
<span id="x4_39" class="vn">39</span> Et exsurgens comminatus est vento, et dixit mari : Tace, obmutesce. Et cessavit ventus : et facta est tranquillitas magna.
<span id="x4_40" class="vn">40</span> Et ait illis : Quid timidi estis ? necdum habetis fidem ? et timuerunt timore magno, et dicebant ad alterutrum : Quis, putas, est iste, quia et ventus et mare obediunt ei ?
</div><div class="calibre5" id="calibre_pb_4"></div></body></html>
