<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Mitte panem tuum super transeuntes aquas,<br class="calibre6"/> quia post tempora multa invenies illum.<br class="calibre6"/>
<span id="x11_2" class="vn">2</span> Da partem septem necnon et octo,<br class="calibre6"/> quia ignoras quid futurum sit mali super terram.<br class="calibre6"/>
<span id="x11_3" class="vn">3</span> Si repletæ fuerint nubes,<br class="calibre6"/> imbrem super terram effundent.<br class="calibre6"/> Si ceciderit lignum ad austrum aut ad aquilonem,<br class="calibre6"/> in quocumque loco ceciderit, ibi erit.<br class="calibre6"/>
<span id="x11_4" class="vn">4</span> Qui observat ventum non seminat ;<br class="calibre6"/> et qui considerat nubes numquam metet.<br class="calibre6"/>
<span id="x11_5" class="vn">5</span> Quomodo ignoras quæ sit via spiritus,<br class="calibre6"/> et qua ratione compingantur ossa in ventre prægnantis,<br class="calibre6"/> sic nescis opera Dei,<br class="calibre6"/> qui fabricator est omnium.<br class="calibre6"/>
<span id="x11_6" class="vn">6</span> Mane semina semen tuum,<br class="calibre6"/> et vespere ne cesset manus tua :<br class="calibre6"/> quia nescis quid magis oriatur, hoc aut illud ;<br class="calibre6"/> et si utrumque simul, melius erit.</div><br class="calibre6"/><br class="calibre6"/>
<div class="poetry"><span id="x11_7" class="vn">7</span> Dulce lumen,<br class="calibre6"/> et delectabile est oculis videre solem.<br class="calibre6"/>
<span id="x11_8" class="vn">8</span> Si annis multis vixerit homo,<br class="calibre6"/> et in his omnibus lætatus fuerit,<br class="calibre6"/> meminisse debet tenebrosi temporis, et dierum multorum,<br class="calibre6"/> qui cum venerint, vanitatis arguentur præterita.<br class="calibre6"/>
<span id="x11_9" class="vn">9</span> Lætare ergo, juvenis, in adolescentia tua,<br class="calibre6"/> et in bono sit cor tuum in diebus juventutis tuæ :<br class="calibre6"/> et ambula in viis cordis tui,<br class="calibre6"/> et in intuitu oculorum tuorum,<br class="calibre6"/> et scito quod pro omnibus his adducet te Deus in judicium.<br class="calibre6"/>
<span id="x11_10" class="vn">10</span> Aufer iram a corde tuo,<br class="calibre6"/> et amove malitiam a carne tua :<br class="calibre6"/> adolescentia enim et voluptas vana sunt.</div>
</div><div class="calibre5" id="calibre_pb_11"></div></body></html>
