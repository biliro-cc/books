<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a><div class="poetry"> <span id="x7_1" class="vn">1</span> Cum sanare vellem Israël,<br class="calibre6"/> revelata est iniquitas Ephraim,<br class="calibre6"/> et malitia Samariæ,<br class="calibre6"/> quia operati sunt mendacium ;<br class="calibre6"/> et fur ingressus est spolians,<br class="calibre6"/> latrunculus foris.<br class="calibre6"/>
<span id="x7_2" class="vn">2</span> Et ne forte dicant in cordibus suis,<br class="calibre6"/> omnem malitiam eorum me recordatum,<br class="calibre6"/> nunc circumdederunt eos adinventiones suæ :<br class="calibre6"/> coram facie mea factæ sunt.<br class="calibre6"/>
<span id="x7_3" class="vn">3</span> In malitia sua lætificaverunt regem,<br class="calibre6"/> et in mendaciis suis principes.<br class="calibre6"/>
<span id="x7_4" class="vn">4</span> Omnes adulterantes,<br class="calibre6"/> quasi clibanus succensus a coquente ;<br class="calibre6"/> quievit paululum civitas a commistione fermenti,<br class="calibre6"/> donec fermentaretur totum.<br class="calibre6"/>
<span id="x7_5" class="vn">5</span> Dies regis nostri : cœperunt principes furere a vino ;<br class="calibre6"/> extendit manum suam cum illusoribus.<br class="calibre6"/>
<span id="x7_6" class="vn">6</span> Quia applicuerunt quasi clibanum cor suum,<br class="calibre6"/> cum insidiaretur eis ;<br class="calibre6"/> tota nocte dormivit coquens eos :<br class="calibre6"/> mane ipse succensus quasi ignis flammæ.<br class="calibre6"/>
<span id="x7_7" class="vn">7</span> Omnes calefacti sunt quasi clibanus,<br class="calibre6"/> et devoraverunt judices suos :<br class="calibre6"/> omnes reges eorum ceciderunt ;<br class="calibre6"/> non est qui clamat in eis ad me.<br class="calibre6"/>
<span id="x7_8" class="vn">8</span> Ephraim in populis ipse commiscebatur ;<br class="calibre6"/> Ephraim factus est subcinericius panis, qui non reversatur.<br class="calibre6"/>
<span id="x7_9" class="vn">9</span> Comederunt alieni robur ejus, et ipse nescivit ;<br class="calibre6"/> sed et cani effusi sunt in eo, et ipse ignoravit.<br class="calibre6"/>
<span id="x7_10" class="vn">10</span> Et humiliabitur superbia Israël in facie ejus ;<br class="calibre6"/> nec reversi sunt ad Dominum Deum suum,<br class="calibre6"/> et non quæsierunt eum in omnibus his.<br class="calibre6"/>
<span id="x7_11" class="vn">11</span> Et factus est Ephraim quasi columba seducta non habens cor.<br class="calibre6"/> Ægyptum invocabant ; ad Assyrios abierunt.<br class="calibre6"/>
<span id="x7_12" class="vn">12</span> Et cum profecti fuerint,<br class="calibre6"/> expandam super eos rete meum :<br class="calibre6"/> quasi volucrem cæli detraham eos ;<br class="calibre6"/> cædam eos secundum auditionem cœtus eorum.<br class="calibre6"/>
<span id="x7_13" class="vn">13</span> Væ eis, quoniam recesserunt a me !<br class="calibre6"/> vastabuntur, quia prævaricati sunt in me,<br class="calibre6"/> et ego redemi eos,<br class="calibre6"/> et ipsi locuti sunt contra me mendacia.<br class="calibre6"/>
<span id="x7_14" class="vn">14</span> Et non clamaverunt ad me in corde suo,<br class="calibre6"/> sed ululabant in cubilibus suis :<br class="calibre6"/> super triticum et vinum ruminabant ;<br class="calibre6"/> recesserunt a me.<br class="calibre6"/>
<span id="x7_15" class="vn">15</span> Et ego erudivi eos, et confortavi brachia eorum,<br class="calibre6"/> et in me cogitaverunt malitiam.<br class="calibre6"/>
<span id="x7_16" class="vn">16</span> Reversi sunt ut essent absque jugo ;<br class="calibre6"/> facti sunt quasi arcus dolosus :<br class="calibre6"/> cadent in gladio principes eorum, a furore linguæ suæ.<br class="calibre6"/> Ista subsannatio eorum in terra Ægypti.</div>
</div><div class="calibre5" id="calibre_pb_7"></div></body></html>
