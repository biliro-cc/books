<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Noli fieri pro amico inimicus proximo :<br class="calibre6"/> improperium enim et contumeliam malus hæreditabit :<br class="calibre6"/> et omnis peccator invidus et bilinguis.</div><br class="calibre6"/><br class="calibre6"/>
<div class="poetry"><span id="x6_2" class="vn">2</span> Non te extollas in cogitatione animæ tuæ velut taurus,<br class="calibre6"/> ne forte elidatur virtus tua per stultitiam :<br class="calibre6"/>
<span id="x6_3" class="vn">3</span> et folia tua comedat, et fructus tuos perdat,<br class="calibre6"/> et relinquaris velut lignum aridum in eremo.<br class="calibre6"/>
<span id="x6_4" class="vn">4</span> Anima enim nequam disperdet qui se habet,<br class="calibre6"/> et in gaudium inimicis dat illum,<br class="calibre6"/> et deducet in sortem impiorum.</div><br class="calibre6"/><br class="calibre6"/>
<div class="poetry"><span id="x6_5" class="vn">5</span> Verbum dulce multiplicat amicos et mitigat inimicos,<br class="calibre6"/> et lingua eucharis in bono homine abundat.<br class="calibre6"/>
<span id="x6_6" class="vn">6</span> Multi pacifici sint tibi :<br class="calibre6"/> et consiliarius sit tibi unus de mille.<br class="calibre6"/>
<span id="x6_7" class="vn">7</span> Si possides amicum, in tentatione posside eum,<br class="calibre6"/> et ne facile credas ei.<br class="calibre6"/>
<span id="x6_8" class="vn">8</span> Est enim amicus secundum tempus suum,<br class="calibre6"/> et non permanebit in die tribulationis.<br class="calibre6"/>
<span id="x6_9" class="vn">9</span> Et est amicus qui convertitur ad inimicitiam,<br class="calibre6"/> et est amicus qui odium et rixam et convitia denudabit.<br class="calibre6"/>
<span id="x6_10" class="vn">10</span> Est autem amicus socius mensæ,<br class="calibre6"/> et non permanebit in die necessitatis.<br class="calibre6"/>
<span id="x6_11" class="vn">11</span> Amicus si permanserit fixus, erit tibi quasi coæqualis,<br class="calibre6"/> et in domesticis tuis fiducialiter aget.<br class="calibre6"/>
<span id="x6_12" class="vn">12</span> Si humiliaverit se contra te,<br class="calibre6"/> et a facie tua absconderit se,<br class="calibre6"/> unanimem habebis amicitiam bonam.<br class="calibre6"/>
<span id="x6_13" class="vn">13</span> Ab inimicis tuis separare,<br class="calibre6"/> et ab amicis tuis attende.<br class="calibre6"/>
<span id="x6_14" class="vn">14</span> Amicus fidelis protectio fortis :<br class="calibre6"/> qui autem invenit illum, invenit thesaurum.<br class="calibre6"/>
<span id="x6_15" class="vn">15</span> Amico fideli nulla est comparatio,<br class="calibre6"/> et non est digna ponderatio auri et argenti contra bonitatem fidei illius.<br class="calibre6"/>
<span id="x6_16" class="vn">16</span> Amicus fidelis medicamentum vitæ et immortalitatis :<br class="calibre6"/> et qui metuunt Dominum, invenient illum.<br class="calibre6"/>
<span id="x6_17" class="vn">17</span> Qui timet Deum æque habebit amicitiam bonam,<br class="calibre6"/> quoniam secundum illum erit amicus illius.</div><br class="calibre6"/><br class="calibre6"/>
<div class="poetry"><span id="x6_18" class="vn">18</span> Fili, a juventute tua excipe doctrinam,<br class="calibre6"/> et usque ad canos invenies sapientiam.<br class="calibre6"/>
<span id="x6_19" class="vn">19</span> Quasi is qui arat et seminat accede ad eam,<br class="calibre6"/> et sustine bonos fructus illius.<br class="calibre6"/>
<span id="x6_20" class="vn">20</span> In opere enim ipsius exiguum laborabis,<br class="calibre6"/> et cito edes de generationibus illius.<br class="calibre6"/>
<span id="x6_21" class="vn">21</span> Quam aspera est nimium sapientia indoctis hominibus !<br class="calibre6"/> et non permanebit in illa excors.<br class="calibre6"/>
<span id="x6_22" class="vn">22</span> Quasi lapidis virtus probatio erit in illis :<br class="calibre6"/> et non demorabuntur projicere illam.<br class="calibre6"/>
<span id="x6_23" class="vn">23</span> Sapientia enim doctrinæ secundum nomen est ejus,<br class="calibre6"/> et non est multis manifestata :<br class="calibre6"/> quibus autem cognita est,<br class="calibre6"/> permanet usque ad conspectum Dei.<br class="calibre6"/>
<span id="x6_24" class="vn">24</span> Audi, fili, et accipe consilium intellectus,<br class="calibre6"/> et ne abjicias consilium meum.<br class="calibre6"/>
<span id="x6_25" class="vn">25</span> Injice pedem tuum in compedes illius,<br class="calibre6"/> et in torques illius collum tuum.<br class="calibre6"/>
<span id="x6_26" class="vn">26</span> Subjice humerum tuum, et porta illam,<br class="calibre6"/> et ne acedieris vinculis ejus.<br class="calibre6"/>
<span id="x6_27" class="vn">27</span> In omni animo tuo accede ad illam,<br class="calibre6"/> et in omni virtute tua conserva vias ejus.<br class="calibre6"/>
<span id="x6_28" class="vn">28</span> Investiga illam, et manifestabitur tibi :<br class="calibre6"/> et continens factus, ne derelinquas eam :<br class="calibre6"/>
<span id="x6_29" class="vn">29</span> in novissimis enim invenies requiem in ea,<br class="calibre6"/> et convertetur tibi in oblectationem.<br class="calibre6"/>
<span id="x6_30" class="vn">30</span> Et erunt tibi compedes ejus in protectionem fortitudinis et bases virtutis,<br class="calibre6"/> et torques illius in stolam gloriæ :<br class="calibre6"/>
<span id="x6_31" class="vn">31</span> decor enim vitæ est in illa,<br class="calibre6"/> et vincula illius alligatura salutaris.<br class="calibre6"/>
<span id="x6_32" class="vn">32</span> Stolam gloriæ indues eam,<br class="calibre6"/> et coronam gratulationis superpones tibi.<br class="calibre6"/>
<span id="x6_33" class="vn">33</span> Fili, si attenderis mihi, disces :<br class="calibre6"/> et si accommodaveris animum tuum, sapiens eris.<br class="calibre6"/>
<span id="x6_34" class="vn">34</span> Si inclinaveris aurem tuam, excipies doctrinam :<br class="calibre6"/> et si dilexeris audire, sapiens eris.<br class="calibre6"/>
<span id="x6_35" class="vn">35</span> In multitudine presbyterorum prudentium sta,<br class="calibre6"/> et sapientiæ illorum ex corde conjungere,<br class="calibre6"/> ut omnem narrationem Dei possis audire,<br class="calibre6"/> et proverbia laudis non effugiant a te.<br class="calibre6"/>
<span id="x6_36" class="vn">36</span> Et si videris sensatum, evigila ad eum,<br class="calibre6"/> et gradus ostiorum illius exterat pes tuus.<br class="calibre6"/>
<span id="x6_37" class="vn">37</span> Cogitatum tuum habe in præceptis Dei,<br class="calibre6"/> et in mandatis illius maxime assiduus esto :<br class="calibre6"/> et ipse dabit tibi cor,<br class="calibre6"/> et concupiscentia sapientiæ dabitur tibi.</div>
</div><div class="calibre5" id="calibre_pb_6"></div></body></html>
