<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Utinam sustineretis modicum quid insipientiæ meæ, sed et supportare me :
<span id="x11_2" class="vn">2</span> æmulor enim vos Dei æmulatione. Despondi enim vos uni viro, virginem castam exhibere Christo.
<span id="x11_3" class="vn">3</span> Timeo autem ne sicut serpens Hevam seduxit astutia sua, ita corrumpantur sensus vestri, et excidant a simplicitate, quæ est in Christo.
<span id="x11_4" class="vn">4</span> Nam si is qui venit, alium Christum prædicat, quem non prædicavimus, aut alium spiritum accipitis, quem non accepistis : aut aliud Evangelium, quod non recepistis : recte pateremini.
<span id="x11_5" class="vn">5</span> Existimo enim nihil me minus fecisse a magnis Apostolis.
<span id="x11_6" class="vn">6</span> Nam etsi imperitus sermone, sed non scientia, in omnibus autem manifestati sumus vobis.<br class="calibre6"/><br class="calibre6"/>
<span id="x11_7" class="vn">7</span> Aut numquid peccatum feci, meipsum humilians, ut vos exaltemini ? quoniam gratis Evangelium Dei evangelizavi vobis ?
<span id="x11_8" class="vn">8</span> Alias ecclesias expoliavi, accipiens stipendium ad ministerium vestrum.
<span id="x11_9" class="vn">9</span> Et cum essem apud vos, et egerem, nulli onerosus fui : nam quod mihi deerat, suppleverunt fratres, qui venerunt a Macedonia : et in omnibus sine onere me vobis servavi, et servabo.
<span id="x11_10" class="vn">10</span> Est veritas Christi in me, quoniam hæc gloriatio non infringetur in me in regionibus Achaiæ.
<span id="x11_11" class="vn">11</span> Quare ? quia non diligo vos ? Deus scit.
<span id="x11_12" class="vn">12</span> Quod autem facio, et faciam : ut amputem occasionem eorum qui volunt occasionem, ut in quo gloriantur, inveniantur sicut et nos.
<span id="x11_13" class="vn">13</span> Nam ejusmodi pseudoapostoli sunt operarii subdoli, transfigurantes se in apostolos Christi.
<span id="x11_14" class="vn">14</span> Et non mirum : ipse enim Satanas transfigurat se in angelum lucis.
<span id="x11_15" class="vn">15</span> Non est ergo magnum, si ministri ejus transfigurentur velut ministri justitiæ : quorum finis erit secundum opera ipsorum.<br class="calibre6"/><br class="calibre6"/>
<span id="x11_16" class="vn">16</span> Iterum dico (ne quis me putet insipientem esse, alioquin velut insipientem accipite me, ut et ego modicum quid glorier),
<span id="x11_17" class="vn">17</span> quod loquor, non loquor secundum Deum, sed quasi in insipientia, in hac substantia gloriæ.
<span id="x11_18" class="vn">18</span> Quoniam multi gloriantur secundum carnem : et ego gloriabor.
<span id="x11_19" class="vn">19</span> Libenter enim suffertis insipientes, cum sitis ipsi sapientes.
<span id="x11_20" class="vn">20</span> Sustinetis enim si quis vos in servitutem redigit, si quis devorat, si quis accipit, si quis extollitur, si quis in faciem vos cædit.
<span id="x11_21" class="vn">21</span> Secundum ignobilitatem dico, quasi nos infirmi fuerimus in hac parte. In quo quis audet (in insipientia dico) audeo et ego :
<span id="x11_22" class="vn">22</span> Hebræi sunt, et ego : Israëlitæ sunt, et ego : semen Abrahæ sunt, et ego.<br class="calibre6"/><br class="calibre6"/>
<span id="x11_23" class="vn">23</span> Ministri Christi sunt (ut minus sapiens dico), plus ego : in laboribus plurimis, in carceribus abundantius, in plagis supra modum, in mortibus frequenter.
<span id="x11_24" class="vn">24</span> A Judæis quinquies, quadragenas, una minus, accepi.
<span id="x11_25" class="vn">25</span> Ter virgis cæsus sum, semel lapidatus sum : ter naufragium feci, nocte et die in profundo maris fui,
<span id="x11_26" class="vn">26</span> in itineribus sæpe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus :
<span id="x11_27" class="vn">27</span> in labore et ærumna, in vigiliis multis, in fame et siti, in jejuniis multis, in frigore et nuditate,
<span id="x11_28" class="vn">28</span> præter illa quæ extrinsecus sunt, instantia mea quotidiana, sollicitudo omnium ecclesiarum.
<span id="x11_29" class="vn">29</span> Quis infirmatur, et ego non infirmor ? quis scandalizatur, et ego non uror ?
<span id="x11_30" class="vn">30</span> Si gloriari oportet, quæ infirmitatis meæ sunt, gloriabor.
<span id="x11_31" class="vn">31</span> Deus et Pater Domini nostri Jesu Christi, qui est benedictus in sæcula, scit quod non mentior.
<span id="x11_32" class="vn">32</span> Damasci præpositus gentis Aretæ regis custodiebat civitatem Damascenorum ut me comprehenderet :
<span id="x11_33" class="vn">33</span> et per fenestram in sporta dimissus sum per murum, et sic effugi manus ejus.
</div><div class="calibre5" id="calibre_pb_11"></div></body></html>
