<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a> <span id="x24_1" class="vn">1</span> Cumque vidisset Balaam quod placeret Domino ut benediceret Israëli, nequaquam abiit ut ante perrexerat, ut augurium quæreret : sed dirigens contra desertum vultum suum,
<span id="x24_2" class="vn">2</span> et elevans oculos, vidit Israël in tentoriis commorantem per tribus suas : et irruente in se spiritu Dei,
<span id="x24_3" class="vn">3</span> assumpta parabola, ait : <div class="poetry">Dixit Balaam filius Beor :<br class="calibre6"/> dixit homo, cujus obturatus est oculus :<br class="calibre6"/>
<span id="x24_4" class="vn">4</span> dixit auditor sermonum Dei,<br class="calibre6"/> qui visionem Omnipotentis intuitus est,<br class="calibre6"/> qui cadit, et sic aperiuntur oculi ejus :<br class="calibre6"/>
<span id="x24_5" class="vn">5</span> Quam pulchra tabernacula tua, Jacob,<br class="calibre6"/> et tentoria tua, Israël !<br class="calibre6"/>
<span id="x24_6" class="vn">6</span> ut valles nemorosæ,<br class="calibre6"/> ut horti juxta fluvios irrigui,<br class="calibre6"/> ut tabernacula quæ fixit Dominus,<br class="calibre6"/> quasi cedri prope aquas.<br class="calibre6"/>
<span id="x24_7" class="vn">7</span> Fluet aqua de situla ejus,<br class="calibre6"/> et semen illius erit in aquas multas.<br class="calibre6"/> Tolletur propter Agag, rex ejus,<br class="calibre6"/> et auferetur regnum illius.<br class="calibre6"/>
<span id="x24_8" class="vn">8</span> Deus eduxit illum de Ægypto,<br class="calibre6"/> cujus fortitudo similis est rhinocerotis.<br class="calibre6"/> Devorabunt gentes hostes illius,<br class="calibre6"/> ossaque eorum confringent, et perforabunt sagittis.<br class="calibre6"/>
<span id="x24_9" class="vn">9</span> Accubans dormivit ut leo,<br class="calibre6"/> et quasi leæna, quam suscitare nullus audebit.<br class="calibre6"/> Qui benedixerit tibi, erit et ipse benedictus :<br class="calibre6"/> qui maledixerit, in maledictione reputabitur.</div><br class="calibre6"/><br class="calibre6"/>
<span id="x24_10" class="vn">10</span> Iratusque Balac contra Balaam, complosis manibus ait : Ad maledicendum inimicis meis vocavi te, quibus e contrario tertio benedixisti :
<span id="x24_11" class="vn">11</span> revertere ad locum tuum. Decreveram quidem magnifice honorare te, sed Dominus privavit te honore disposito.
<span id="x24_12" class="vn">12</span> Respondit Balaam ad Balac : Nonne nuntiis tuis, quos misisti ad me, dixi :
<span id="x24_13" class="vn">13</span> Si dederit mihi Balac plenam domum suam argenti et auri, non potero præterire sermonem Domini Dei mei, ut vel boni quid vel mali proferam ex corde meo : sed quidquid Dominus dixerit, hoc loquar ?
<span id="x24_14" class="vn">14</span> verumtamen pergens ad populum meum, dabo consilium, quid populus tuus populo huic faciat extremo tempore.
<span id="x24_15" class="vn">15</span> Sumpta igitur parabola, rursum ait : <div class="poetry">Dixit Balaam filius Beor :<br class="calibre6"/> dixit homo, cujus obturatus est oculus :<br class="calibre6"/>
<span id="x24_16" class="vn">16</span> dixit auditor sermonum Dei,<br class="calibre6"/> qui novit doctrinam Altissimi,<br class="calibre6"/> et visiones Omnipotentis videt,<br class="calibre6"/> qui cadens apertos habet oculos :<br class="calibre6"/>
<span id="x24_17" class="vn">17</span> Videbo eum, sed non modo :<br class="calibre6"/> intuebor illum, sed non prope.<br class="calibre6"/> Orietur stella ex Jacob,<br class="calibre6"/> et consurget virga de Israël :<br class="calibre6"/> et percutiet duces Moab,<br class="calibre6"/> vastabitque omnes filios Seth.<br class="calibre6"/>
<span id="x24_18" class="vn">18</span> Et erit Idumæa possessio ejus :<br class="calibre6"/> hæreditas Seir cedet inimicis suis :<br class="calibre6"/> Israël vero fortiter aget.<br class="calibre6"/>
<span id="x24_19" class="vn">19</span> De Jacob erit qui dominetur,<br class="calibre6"/> et perdat reliquias civitatis.<br class="calibre6"/></div>
<span id="x24_20" class="vn">20</span> Cumque vidisset Amalec, assumens parabolam, ait : <div class="poetry">Principium gentium Amalec,<br class="calibre6"/> cujus extrema perdentur.</div>
<span id="x24_21" class="vn">21</span> Vidit quoque Cinæum : et assumpta parabola, ait : <div class="poetry">Robustum quidem est habitaculum tuum :<br class="calibre6"/> sed si in petra posueris nidum tuum,<br class="calibre6"/>
<span id="x24_22" class="vn">22</span> et fueris electus de stirpe Cin,<br class="calibre6"/> quamdiu poteris permanere ? Assur enim capiet te.</div>
<span id="x24_23" class="vn">23</span> Assumptaque parabola iterum locutus est : <div class="poetry">Heu ! quis victurus est,<br class="calibre6"/> quando ista faciet Deus ?<br class="calibre6"/>
<span id="x24_24" class="vn">24</span> Venient in trieribus de Italia :<br class="calibre6"/> superabunt Assyrios, vastabuntque Hebræos, et ad extremum etiam ipsi peribunt.</div>
<span id="x24_25" class="vn">25</span> Surrexitque Balaam, et reversus est in locum suum : Balac quoque via, qua venerat, rediit.
</div><div class="calibre5" id="calibre_pb_24"></div></body></html>
