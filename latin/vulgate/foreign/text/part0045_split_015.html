<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Et misit rex Antiochus filius Demetrii epistolas ab insulis maris Simoni sacerdoti, et principi gentis Judæorum, et universæ genti :
<span id="x15_2" class="vn">2</span> et erant continentes hunc modum : Rex Antiochus Simoni sacerdoti magno, et genti Judæorum salutem.
<span id="x15_3" class="vn">3</span> Quoniam quidem pestilentes obtinuerunt regnum patrum nostrorum, volo autem vendicare regnum, et restituere illud sicut erat antea : et electam feci multitudinem exercitus, et feci naves bellicas.
<span id="x15_4" class="vn">4</span> Volo autem procedere per regionem ut ulciscar in eos, qui corruperunt regionem nostram, et qui desolaverunt civitates multas in regno meo.
<span id="x15_5" class="vn">5</span> Nunc ergo statuo tibi omnes oblationes, quas remiserunt tibi ante me omnes reges, et quæcumque alia dona remiserunt tibi :
<span id="x15_6" class="vn">6</span> et permitto tibi facere percussuram proprii numismatis in regione tua :
<span id="x15_7" class="vn">7</span> Jerusalem autem sanctam esse, et liberam : et omnia arma, quæ fabricata sunt, et præsidia, quæ construxisti, quæ tenes, maneant tibi.
<span id="x15_8" class="vn">8</span> Et omne debitum regis, et quæ futura sunt regi, ex hoc et in totum tempus remittuntur tibi.
<span id="x15_9" class="vn">9</span> Cum autem obtinuerimus regnum nostrum, glorificabimus te, et gentem tuam, et templum, gloria magna, ita ut manifestetur gloria vestra in universa terra.
<span id="x15_10" class="vn">10</span> Anno centesimo septuagesimo quarto exiit Antiochus in terram patrum suorum, et convenerunt ad eum omnes exercitus, ita ut pauci relicti essent cum Tryphone.
<span id="x15_11" class="vn">11</span> Et insecutus est eum Antiochus rex, et venit Doram fugiens per maritimam :
<span id="x15_12" class="vn">12</span> sciebat enim quod congregata sunt mala in eum, et reliquit eum exercitus :
<span id="x15_13" class="vn">13</span> et applicuit Antiochus super Doram cum centum viginti millibus virorum belligeratorum, et octo millibus equitum :
<span id="x15_14" class="vn">14</span> et circuivit civitatem, et naves a mari accesserunt : et vexabant civitatem a terra et mari, et neminem sinebant ingredi vel egredi.<br class="calibre6"/><br class="calibre6"/>
<span id="x15_15" class="vn">15</span> Venit autem Numenius, et qui cum eo fuerant, ab urbe Roma, habentes epistolas regibus et regionibus scriptas, in quibus continebantur hæc :
<span id="x15_16" class="vn">16</span> Lucius consul Romanorum, Ptolemæo regi salutem.
<span id="x15_17" class="vn">17</span> Legati Judæorum venerunt ad nos amici nostri, renovantes pristinam amicitiam et societatem, missi a Simone principe sacerdotum et populo Judæorum.
<span id="x15_18" class="vn">18</span> Attulerunt autem et clypeum aureum mnarum mille.
<span id="x15_19" class="vn">19</span> Placuit itaque nobis scribere regibus et regionibus, ut non inferant illis mala, neque impugnent eos, et civitates eorum, et regiones eorum : et ut non ferant auxilium pugnantibus adversus eos.
<span id="x15_20" class="vn">20</span> Visum autem est nobis accipere ab eis clypeum.
<span id="x15_21" class="vn">21</span> Si qui ergo pestilentes refugerunt de regione ipsorum ad vos, tradite eos Simoni principi sacerdotum, ut vindicet in eos secundum legem suam.
<span id="x15_22" class="vn">22</span> Hæc eadem scripta sunt Demetrio regi, et Attalo, et Ariarathi, et Arsaci,
<span id="x15_23" class="vn">23</span> et in omnes regiones : et Lampsaco, et Spartiatis, et in Delum, et in Myndum, et in Sicyonem, et in Cariam, et in Samum, et in Pamphyliam, et in Lyciam, et in Alicarnassum, et in Coo, et in Siden, et in Aradon, et in Rhodum, et in Phaselidem, et in Gortynam, et Gnidum, et Cyprum, et Cyrenen.
<span id="x15_24" class="vn">24</span> Exemplum autem eorum scripserunt Simoni principi sacerdotum, et populo Judæorum.<br class="calibre6"/><br class="calibre6"/>
<span id="x15_25" class="vn">25</span> Antiochus autem rex applicuit castra in Doram secundo, admovens ei semper manus, et machinas faciens : et conclusit Tryphonem, ne procederet :
<span id="x15_26" class="vn">26</span> et misit ad eum Simon duo millia virorum electorum in auxilium, et argentum, et aurum, et vasa copiosa :
<span id="x15_27" class="vn">27</span> et noluit ea accipere, sed rupit omnia, quæ pactus est cum eo antea, et alienavit se ab eo.
<span id="x15_28" class="vn">28</span> Et misit ad eum Athenobium unum de amicis suis, ut tractaret cum ipso, dicens : Vos tenetis Joppen, et Gazaram, et arcem, quæ est in Jerusalem, civitates regni mei :
<span id="x15_29" class="vn">29</span> fines earum desolastis, et fecistis plagam magnam in terra, et dominati estis per loca multa in regno meo.
<span id="x15_30" class="vn">30</span> Nunc ergo tradite civitates quas occupastis, et tributa locorum in quibus dominati estis extra fines Judææ :
<span id="x15_31" class="vn">31</span> sin autem, date pro illis quingenta talenta argenti, et exterminii, quod exterminastis, et tributorum civitatum alia talenta quingenta : sin autem, veniemus, et expugnabimus vos.
<span id="x15_32" class="vn">32</span> Et venit Athenobius amicus regis in Jerusalem, et vidit gloriam Simonis, et claritatem in auro, et argento, et apparatum copiosum : et obstupuit, et retulit ei verba regis.
<span id="x15_33" class="vn">33</span> Et respondit ei Simon, et dixit ei : Neque alienam terram sumpsimus, neque aliena detinemus : sed hæreditatem patrum nostrorum, quæ injuste ab inimicis nostris aliquo tempore possessa est.
<span id="x15_34" class="vn">34</span> Nos vero tempus habentes, vindicamus hæreditatem patrum nostrorum.
<span id="x15_35" class="vn">35</span> Nam de Joppe et Gazara quæ expostulas, ipsi faciebant in populo plagam magnam, et in regione nostra : horum damus talenta centum. Et non respondit ei Athenobius verbum.
<span id="x15_36" class="vn">36</span> Reversus autem cum ira ad regem, renuntiavit ei verba ista, et gloriam Simonis, et universa quæ vidit, et iratus est rex ira magna.
<span id="x15_37" class="vn">37</span> Tryphon autem fugit navi in Orthosiada.<br class="calibre6"/><br class="calibre6"/>
<span id="x15_38" class="vn">38</span> Et constituit rex Cendebæum ducem maritimum, et exercitum peditum et equitum dedit illi.
<span id="x15_39" class="vn">39</span> Et mandavit illi movere castra contra faciem Judææ : et mandavit ei ædificare Gedorem, et obstruere portas civitatis, et debellare populum. Rex autem persequebatur Typhonem.
<span id="x15_40" class="vn">40</span> Et pervenit Cendebæus Jamniam, et cœpit irritare plebem, et conculcare Judæam, et captivare populum, et interficere, et ædificare Gedorem.
<span id="x15_41" class="vn">41</span> Et collocavit illic equites et exercitum, ut egressi perambularent viam Judææ, sicut constituit ei rex.
</div><div class="calibre5" id="calibre_pb_15"></div></body></html>
