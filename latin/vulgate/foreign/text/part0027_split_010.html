<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Væ qui condunt leges iniquas,<br class="calibre6"/> et scribentes injustitiam scripserunt,<br class="calibre6"/>
<span id="x10_2" class="vn">2</span> ut opprimerent in judicio pauperes,<br class="calibre6"/> et vim facerent causæ humilium populi mei ;<br class="calibre6"/> ut essent viduæ præda eorum,<br class="calibre6"/> et pupillos diriperent.<br class="calibre6"/>
<span id="x10_3" class="vn">3</span> Quid facietis in die visitationis,<br class="calibre6"/> et calamitatis de longe venientis ?<br class="calibre6"/> ad cujus confugietis auxilium ?<br class="calibre6"/> et ubi derelinquetis gloriam vestram,<br class="calibre6"/>
<span id="x10_4" class="vn">4</span> ne incurvemini sub vinculo,<br class="calibre6"/> et cum interfectis cadatis ?<br class="calibre6"/> Super omnibus his non est aversus furor ejus,<br class="calibre6"/> sed adhuc manus ejus extenta.</div><br class="calibre6"/><br class="calibre6"/>
<div class="poetry"><span id="x10_5" class="vn">5</span> Væ Assur ! virga furoris mei et baculus ipse est ;<br class="calibre6"/> in manu eorum indignatio mea.<br class="calibre6"/>
<span id="x10_6" class="vn">6</span> Ad gentem fallacem mittam eum,<br class="calibre6"/> et contra populum furoris mei mandabo illi,<br class="calibre6"/> ut auferat spolia, et diripiat prædam,<br class="calibre6"/> et ponat illum in conculcationem quasi lutum platearum.<br class="calibre6"/>
<span id="x10_7" class="vn">7</span> Ipse autem non sic arbitrabitur,<br class="calibre6"/> et cor ejus non ita existimabit ;<br class="calibre6"/> sed ad conterendum erit cor ejus,<br class="calibre6"/> et ad internecionem gentium non paucarum.<br class="calibre6"/>
<span id="x10_8" class="vn">8</span> Dicet enim :
<span id="x10_9" class="vn">9</span> Numquid non principes mei simul reges sunt ?<br class="calibre6"/> numquid non ut Charcamis, sic Calano ?<br class="calibre6"/> et ut Arphad, sic Emath ?<br class="calibre6"/> numquid non ut Damascus, sic Samaria ?<br class="calibre6"/>
<span id="x10_10" class="vn">10</span> Quomodo invenit manus mea regna idoli,<br class="calibre6"/> sic et simulacra eorum de Jerusalem et de Samaria.<br class="calibre6"/>
<span id="x10_11" class="vn">11</span> Numquid non sicut feci Samariæ et idolis ejus,<br class="calibre6"/> sic faciam Jerusalem et simulacris ejus ?<br class="calibre6"/>
<span id="x10_12" class="vn">12</span> Et erit, cum impleverit Dominus<br class="calibre6"/> cuncta opera sua<br class="calibre6"/> in monte Sion et in Jerusalem,<br class="calibre6"/> visitabo super fructum magnifici cordis regis Assur,<br class="calibre6"/> et super gloriam altitudinis oculorum ejus.<br class="calibre6"/>
<span id="x10_13" class="vn">13</span> Dixit enim : In fortitudine manus meæ feci,<br class="calibre6"/> et in sapientia mea intellexi ;<br class="calibre6"/> et abstuli terminos populorum,<br class="calibre6"/> et principes eorum deprædatus sum,<br class="calibre6"/> et detraxi quasi potens in sublimi residentes.<br class="calibre6"/>
<span id="x10_14" class="vn">14</span> Et invenit quasi nidum manus mea<br class="calibre6"/> fortitudinem populorum ;<br class="calibre6"/> et sicut colliguntur ova quæ derelicta sunt,<br class="calibre6"/> sic universam terram ego congregavi ;<br class="calibre6"/> et non fuit qui moveret pennam,<br class="calibre6"/> et aperiret os, et ganniret.<br class="calibre6"/>
<span id="x10_15" class="vn">15</span> Numquid gloriabitur securis contra eum qui secat in ea ?<br class="calibre6"/> aut exaltabitur serra contra eum a quo trahitur ?<br class="calibre6"/> Quomodo si elevetur virga contra elevantem se,<br class="calibre6"/> et exaltetur baculus, qui utique lignum est.<br class="calibre6"/>
<span id="x10_16" class="vn">16</span> Propter hoc mittet Dominator, Dominus exercituum,<br class="calibre6"/> in pinguibus ejus tenuitatem ;<br class="calibre6"/> et subtus gloriam ejus succensa ardebit<br class="calibre6"/> quasi combustio ignis.<br class="calibre6"/>
<span id="x10_17" class="vn">17</span> Et erit lumen Israël in igne,<br class="calibre6"/> et Sanctus ejus in flamma ;<br class="calibre6"/> et succendetur, et devorabitur<br class="calibre6"/> spina ejus et vepres in die una.<br class="calibre6"/>
<span id="x10_18" class="vn">18</span> Et gloria saltus ejus, et carmeli ejus,<br class="calibre6"/> ab anima usque ad carnem consumetur ;<br class="calibre6"/> et erit terrore profugus.<br class="calibre6"/>
<span id="x10_19" class="vn">19</span> Et reliquiæ ligni saltus ejus præ paucitate numerabuntur,<br class="calibre6"/> et puer scribet eos.</div><br class="calibre6"/><br class="calibre6"/>
<div class="poetry"><span id="x10_20" class="vn">20</span> Et erit in die illa :<br class="calibre6"/> non adjiciet residuum Israël,<br class="calibre6"/> et hi qui fugerint de domo Jacob,<br class="calibre6"/> inniti super eo qui percutit eos ;<br class="calibre6"/> sed innitetur super Dominum,<br class="calibre6"/> Sanctum Israël, in veritate.<br class="calibre6"/>
<span id="x10_21" class="vn">21</span> Reliquiæ convertentur ; reliquiæ, inquam, Jacob<br class="calibre6"/> ad Deum fortem.<br class="calibre6"/>
<span id="x10_22" class="vn">22</span> Si enim fuerit populus tuus, Israël, quasi arena maris,<br class="calibre6"/> reliquiæ convertentur ex eo ;<br class="calibre6"/> consummatio abbreviata<br class="calibre6"/> inundabit justitiam.<br class="calibre6"/>
<span id="x10_23" class="vn">23</span> Consummationem enim et abbreviationem<br class="calibre6"/> Dominus Deus exercituum faciet in medio omnis terræ.<br class="calibre6"/>
<span id="x10_24" class="vn">24</span> Propter hoc, hæc dicit Dominus Deus exercituum :<br class="calibre6"/> Noli timere, populus meus,<br class="calibre6"/> habitator Sion, ab Assur :<br class="calibre6"/> in virga percutiet te,<br class="calibre6"/> et baculum suum levabit super te,<br class="calibre6"/> in via Ægypti.<br class="calibre6"/>
<span id="x10_25" class="vn">25</span> Adhuc enim paululum modicumque,<br class="calibre6"/> et consummabitur indignatio<br class="calibre6"/> et furor meus super scelus eorum.<br class="calibre6"/>
<span id="x10_26" class="vn">26</span> Et suscitabit super eum Dominus exercituum flagellum,<br class="calibre6"/> juxta plagam Madian in petra Oreb :<br class="calibre6"/> et virgam suam super mare,<br class="calibre6"/> et levabit eam in via Ægypti.<br class="calibre6"/>
<span id="x10_27" class="vn">27</span> Et erit in die illa :<br class="calibre6"/> auferetur onus ejus de humero tuo<br class="calibre6"/> et jugum ejus de collo tuo,<br class="calibre6"/> et computrescet jugum a facie olei.</div><br class="calibre6"/><br class="calibre6"/>
<div class="poetry"><span id="x10_28" class="vn">28</span> Veniet in Ajath, transibit in Magron,<br class="calibre6"/> apud Machmas commendabit vasa sua.<br class="calibre6"/>
<span id="x10_29" class="vn">29</span> Transierunt cursim,<br class="calibre6"/> Gaba sedes nostra ;<br class="calibre6"/> obstupuit Rama,<br class="calibre6"/> Gabaath Saulis fugit.<br class="calibre6"/>
<span id="x10_30" class="vn">30</span> Hinni voce tua, filia Gallim,<br class="calibre6"/> attende Laisa, paupercula Anathoth.<br class="calibre6"/>
<span id="x10_31" class="vn">31</span> Migravit Medemena ;<br class="calibre6"/> habitatores Gabim, confortamini.<br class="calibre6"/>
<span id="x10_32" class="vn">32</span> Adhuc dies est ut in Nobe stetur ;<br class="calibre6"/> agitabit manum suam super montem filiæ Sion,<br class="calibre6"/> collem Jerusalem.<br class="calibre6"/>
<span id="x10_33" class="vn">33</span> Ecce Dominator, Dominus exercituum,<br class="calibre6"/> confringet lagunculam in terrore ;<br class="calibre6"/> et excelsi statura succidentur,<br class="calibre6"/> et sublimes humiliabuntur.<br class="calibre6"/>
<span id="x10_34" class="vn">34</span> Et subvertentur condensa saltus ferro ;<br class="calibre6"/> et Libanus cum excelsis cadet.</div>
</div><div class="calibre5" id="calibre_pb_10"></div></body></html>
