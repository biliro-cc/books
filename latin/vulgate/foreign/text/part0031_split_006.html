<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Et factus est sermo Domini ad me, dicens :
<span id="x6_2" class="vn">2</span> Fili hominis, pone faciem tuam ad montes Israël, et prophetabis ad eos,
<span id="x6_3" class="vn">3</span> et dices : <div class="poetry">Montes Israël,<br class="calibre6"/> audite verbum Domini Dei.<br class="calibre6"/> Hæc dicit Dominus Deus<br class="calibre6"/> montibus et collibus,<br class="calibre6"/> rupibus et vallibus :<br class="calibre6"/> Ecce ego inducam super vos gladium,<br class="calibre6"/> et disperdam excelsa vestra,<br class="calibre6"/>
<span id="x6_4" class="vn">4</span> et demoliar aras vestras,<br class="calibre6"/> et confringentur simulacra vestra,<br class="calibre6"/> et dejiciam interfectos vestros<br class="calibre6"/> ante idola vestra :<br class="calibre6"/>
<span id="x6_5" class="vn">5</span> et dabo cadavera filiorum Israël<br class="calibre6"/> ante faciem simulacrorum vestrorum,<br class="calibre6"/> et dispergam ossa vestra<br class="calibre6"/> circum aras vestras :<br class="calibre6"/>
<span id="x6_6" class="vn">6</span> in omnibus habitationibus vestris<br class="calibre6"/> urbes desertæ erunt,<br class="calibre6"/> et excelsa demolientur et dissipabuntur :<br class="calibre6"/> et interibunt aræ vestræ, et confringentur,<br class="calibre6"/> et cessabunt idola vestra,<br class="calibre6"/> et conterentur delubra vestra,<br class="calibre6"/> et delebuntur opera vestra :<br class="calibre6"/>
<span id="x6_7" class="vn">7</span> et cadet interfectus in medio vestri,<br class="calibre6"/> et scietis quia ego sum Dominus.<br class="calibre6"/>
<span id="x6_8" class="vn">8</span> Et relinquam in vobis eos<br class="calibre6"/> qui fugerint gladium in gentibus,<br class="calibre6"/> cum dispersero vos in terris :<br class="calibre6"/>
<span id="x6_9" class="vn">9</span> et recordabuntur mei liberati vestri in gentibus<br class="calibre6"/> ad quas captivi ducti sunt :<br class="calibre6"/> quia contrivi cor eorum<br class="calibre6"/> fornicans et recedens a me,<br class="calibre6"/> et oculos eorum fornicantes post idola sua :<br class="calibre6"/> et displicebunt sibimet super malis<br class="calibre6"/> quæ fecerunt in universis abominationibus suis.<br class="calibre6"/>
<span id="x6_10" class="vn">10</span> Et scient quia ego Dominus non frustra locutus sum,<br class="calibre6"/> ut facerem eis malum hoc.<br class="calibre6"/>
<span id="x6_11" class="vn">11</span> Hæc dicit Dominus Deus :<br class="calibre6"/> Percute manum tuam<br class="calibre6"/> et allide pedem tuum,<br class="calibre6"/> et dic : Heu ! ad omnes abominationes malorum domus Israël :<br class="calibre6"/> quia gladio, fame et peste ruituri sunt.<br class="calibre6"/>
<span id="x6_12" class="vn">12</span> Qui longe est, peste morietur :<br class="calibre6"/> qui autem prope, gladio corruet :<br class="calibre6"/> et qui relictus fuerit et obsessus, fame morietur :<br class="calibre6"/> et complebo indignationem meam in eis.<br class="calibre6"/>
<span id="x6_13" class="vn">13</span> Et scietis quia ego Dominus,<br class="calibre6"/> cum fuerint interfecti vestri in medio idolorum vestrorum,<br class="calibre6"/> in circuitu ararum vestrarum,<br class="calibre6"/> in omni colle excelso,<br class="calibre6"/> et in cunctis summitatibus montium,<br class="calibre6"/> et subtus omne lignum nemorosum,<br class="calibre6"/> et subtus universam quercum frondosam,<br class="calibre6"/> locum ubi accenderunt thura redolentia universis idolis suis.<br class="calibre6"/>
<span id="x6_14" class="vn">14</span> Et extendam manum meam super eos :<br class="calibre6"/> et faciam terram desolatam et destitutam,<br class="calibre6"/> a deserto Deblatha, in omnibus habitationibus eorum :<br class="calibre6"/> et scient quia ego Dominus.</div>
</div><div class="calibre5" id="calibre_pb_6"></div></body></html>
