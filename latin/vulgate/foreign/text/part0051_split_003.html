<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Petrus autem et Joannes ascendebant in templum ad horam orationis nonam.
<span id="x3_2" class="vn">2</span> Et quidam vir, qui erat claudus ex utero matris suæ, bajulabatur : quem ponebant quotidie ad portam templi, quæ dicitur Speciosa, ut peteret eleemosynam ab introëuntibus in templum.
<span id="x3_3" class="vn">3</span> Is cum vidisset Petrum et Joannem incipientes introire in templum, rogabat ut eleemosynam acciperet.
<span id="x3_4" class="vn">4</span> Intuens autem in eum Petrus cum Joanne, dixit : Respice in nos.
<span id="x3_5" class="vn">5</span> At ille intendebat in eos, sperans se aliquid accepturum ab eis.
<span id="x3_6" class="vn">6</span> Petrus autem dixit : Argentum et aurum non est mihi : quod autem habeo, hoc tibi do : in nomine Jesu Christi Nazareni surge, et ambula.
<span id="x3_7" class="vn">7</span> Et apprehensa manu ejus dextera, allevavit eum, et protinus consolidatæ sunt bases ejus et plantæ.
<span id="x3_8" class="vn">8</span> Et exiliens stetit, et ambulabat : et intravit cum illis in templum ambulans, et exiliens, et laudans Deum.
<span id="x3_9" class="vn">9</span> Et vidit omnis populus eum ambulantem et laudantem Deum.
<span id="x3_10" class="vn">10</span> Cognoscebant autem illum, quod ipse erat qui ad eleemosynam sedebat ad Speciosam portam templi : et impleti sunt stupore et extasi in eo quod contigerat illi.
<span id="x3_11" class="vn">11</span> Cum teneret autem Petrum et Joannem, cucurrit omnis populus ad eos ad porticum quæ appellatur Salomonis, stupentes.<br class="calibre6"/><br class="calibre6"/>
<span id="x3_12" class="vn">12</span> Videns autem Petrus, respondit ad populum : Viri Israëlitæ, quid miramini in hoc, aut nos quid intuemini, quasi nostra virtute aut potestate fecerimus hunc ambulare ?
<span id="x3_13" class="vn">13</span> Deus Abraham, et Deus Isaac, et Deus Jacob, Deus patrum nostrorum glorificavit filium suum Jesum, quem vos quidem tradidistis, et negastis ante faciem Pilati, judicante illo dimitti.
<span id="x3_14" class="vn">14</span> Vos autem sanctum et justum negastis, et petistis virum homicidam donari vobis :
<span id="x3_15" class="vn">15</span> auctorem vero vitæ interfecistis, quem Deus suscitavit a mortuis, cujus nos testes sumus.
<span id="x3_16" class="vn">16</span> Et in fide nominis ejus, hunc quem vos vidistis et nostis, confirmavit nomen ejus : et fides, quæ per eum est, dedit integram sanitatem istam in conspectu omnium vestrum.
<span id="x3_17" class="vn">17</span> Et nunc, fratres, scio quia per ignorantiam fecistis, sicut et principes vestri.
<span id="x3_18" class="vn">18</span> Deus autem, quæ prænuntiavit per os omnium prophetarum, pati Christum suum, sic implevit.
<span id="x3_19" class="vn">19</span> Pœnitemini igitur et convertimini, ut deleantur peccata vestra :
<span id="x3_20" class="vn">20</span> ut cum venerint tempora refrigerii a conspectu Domini, et miserit eum qui prædicatus est vobis, Jesum Christum,
<span id="x3_21" class="vn">21</span> quem oportet quidem cælum suscipere usque in tempora restitutionis omnium quæ locutus est Deus per os sanctorum suorum a sæculo prophetarum.
<span id="x3_22" class="vn">22</span> Moyses quidem dixit : Quoniam prophetam suscitabit vobis Dominus Deus vester de fratribus vestris, tamquam me : ipsum audietis juxta omnia quæcumque locutus fuerit vobis.
<span id="x3_23" class="vn">23</span> Erit autem : omnis anima quæ non audierit prophetam illum, exterminabitur de plebe.
<span id="x3_24" class="vn">24</span> Et omnes prophetæ, a Samuel et deinceps, qui locuti sunt, annuntiaverunt dies istos.
<span id="x3_25" class="vn">25</span> Vos estis filii prophetarum, et testamenti quod disposuit Deus ad patres nostros, dicens ad Abraham : Et in semine tuo benedicentur omnes familiæ terræ.
<span id="x3_26" class="vn">26</span> Vobis primum Deus suscitans filium suum, misit eum benedicentem vobis : ut convertat se unusquisque a nequitia sua.
</div><div class="calibre5" id="calibre_pb_3"></div></body></html>
