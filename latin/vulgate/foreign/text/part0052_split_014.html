<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Infirmum autem in fide assumite, non in disceptationibus cogitationum.
<span id="x14_2" class="vn">2</span> Alius enim credit se manducare omnia : qui autem infirmus est, olus manducet.
<span id="x14_3" class="vn">3</span> Is qui manducat, non manducantem non spernat : et qui non manducat, manducantem non judicet : Deus enim illum assumpsit.
<span id="x14_4" class="vn">4</span> Tu quis es, qui judicas alienum servum ? domino suo stat, aut cadit : stabit autem : potens est enim Deus statuere illum.
<span id="x14_5" class="vn">5</span> Nam alius judicat diem inter diem : alius autem judicat omnem diem : unusquisque in suo sensu abundet.
<span id="x14_6" class="vn">6</span> Qui sapit diem, Domino sapit, et qui manducat, Domino manducat : gratias enim agit Deo. Et qui non manducat, Domino non manducat, et gratias agit Deo.
<span id="x14_7" class="vn">7</span> Nemo enim nostrum sibi vivit, et nemo sibi moritur.
<span id="x14_8" class="vn">8</span> Sive enim vivemus, Domino vivimus : sive morimur, Domino morimur. Sive ergo vivimus, sive morimur, Domini sumus.
<span id="x14_9" class="vn">9</span> In hoc enim Christus mortuus est, et resurrexit : ut et mortuorum et vivorum dominetur.
<span id="x14_10" class="vn">10</span> Tu autem quid judicas fratrem tuum ? aut tu quare spernis fratrem tuum ? omnes enim stabimus ante tribunal Christi.
<span id="x14_11" class="vn">11</span> Scriptum est enim : Vivo ego, dicit Dominus, quoniam mihi flectetur omne genu : et omnis lingua confitebitur Deo.
<span id="x14_12" class="vn">12</span> Itaque unusquisque nostrum pro se rationem reddet Deo.<br class="calibre6"/><br class="calibre6"/>
<span id="x14_13" class="vn">13</span> Non ergo amplius invicem judicemus : sed hoc judicate magis, ne ponatis offendiculum fratri, vel scandalum.
<span id="x14_14" class="vn">14</span> Scio, et confido in Domino Jesu, quia nihil commune per ipsum, nisi ei qui existimat quid commune esset, illi commune est.
<span id="x14_15" class="vn">15</span> Si enim propter cibum frater tuus contristatur, jam non secundum caritatem ambulas. Noli cibo tuo illum perdere, pro quo Christus mortuus est.
<span id="x14_16" class="vn">16</span> Non ergo blasphemetur bonum nostrum.
<span id="x14_17" class="vn">17</span> Non est enim regnum Dei esca et potus : sed justitia, et pax, et gaudium in Spiritu Sancto :
<span id="x14_18" class="vn">18</span> qui enim in hoc servit Christo, placet Deo, et probatus est hominibus.
<span id="x14_19" class="vn">19</span> Itaque quæ pacis sunt, sectemur : et quæ ædificationis sunt, in invicem custodiamus.
<span id="x14_20" class="vn">20</span> Noli propter escam destruere opus Dei, omnia quidem sunt munda : sed malum est homini, qui per offendiculum manducat.
<span id="x14_21" class="vn">21</span> Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur.
<span id="x14_22" class="vn">22</span> Tu fidem habes ? penes temetipsum habe coram Deo. Beatus qui non judicat semetipsum in eo quod probat.
<span id="x14_23" class="vn">23</span> Qui autem discernit, si manducaverit, damnatus est : quia non ex fide. Omne autem, quod non est ex fide, peccatum est.
</div><div class="calibre5" id="calibre_pb_14"></div></body></html>
