<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a> <span id="x30_1" class="vn">1</span> Hoc verbum quod factum est ad Jeremiam a Domino, dicens :
<span id="x30_2" class="vn">2</span> Hæc dicit Dominus Deus Israël, dicens : Scribe tibi omnia verba quæ locutus sum ad te, in libro.
<span id="x30_3" class="vn">3</span> Ecce enim dies veniunt, dicit Dominus, et convertam conversionem populi mei Israël et Juda, ait Dominus : et convertam eos ad terram quam dedi patribus eorum, et possidebunt eam.
<span id="x30_4" class="vn">4</span> Et hæc verba quæ locutus est Dominus ad Israël et ad Judam :
<div class="poetry"><span id="x30_5" class="vn">5</span> Quoniam hæc dicit Dominus :<br class="calibre6"/> Vocem terroris audivimus :<br class="calibre6"/> formido, et non est pax.<br class="calibre6"/>
<span id="x30_6" class="vn">6</span> Interrogate, et videte si generat masculus :<br class="calibre6"/> quare ergo vidi omnis viri manum<br class="calibre6"/> super lumbum suum, quasi parturientis,<br class="calibre6"/> et conversæ sunt universæ facies in auruginem ?<br class="calibre6"/>
<span id="x30_7" class="vn">7</span> Væ ! quia magna dies illa,<br class="calibre6"/> nec est similis ejus :<br class="calibre6"/> tempusque tribulationis est Jacob,<br class="calibre6"/> et ex ipso salvabitur.<br class="calibre6"/>
<span id="x30_8" class="vn">8</span> Et erit in die illa, ait Dominus exercituum :<br class="calibre6"/> conteram jugum ejus de collo tuo,<br class="calibre6"/> et vincula ejus dirumpam,<br class="calibre6"/> et non dominabuntur ei amplius alieni :<br class="calibre6"/>
<span id="x30_9" class="vn">9</span> sed servient Domino Deo suo,<br class="calibre6"/> et David regi suo,<br class="calibre6"/> quem suscitabo eis.<br class="calibre6"/>
<span id="x30_10" class="vn">10</span> Tu ergo ne timeas, serve meus Jacob, ait Dominus,<br class="calibre6"/> neque paveas, Israël :<br class="calibre6"/> quia ecce ego salvabo te de terra longinqua,<br class="calibre6"/> et semen tuum de terra captivitatis eorum :<br class="calibre6"/> et revertetur Jacob, et quiescet,<br class="calibre6"/> et cunctis affluet bonis, et non erit quem formidet :<br class="calibre6"/>
<span id="x30_11" class="vn">11</span> quoniam tecum ego sum, ait Dominus, ut salvem te.<br class="calibre6"/> Faciam enim consummationem in cunctis gentibus<br class="calibre6"/> in quibus dispersi te :<br class="calibre6"/> te autem non faciam in consummationem :<br class="calibre6"/> sed castigabo te in judicio,<br class="calibre6"/> ut non videaris tibi innoxius.<br class="calibre6"/>
<span id="x30_12" class="vn">12</span> Quia hæc dicit Dominus :<br class="calibre6"/> Insanabilis fractura tua ;<br class="calibre6"/> pessima plaga tua :<br class="calibre6"/>
<span id="x30_13" class="vn">13</span> non est qui judicet judicium tuum ad alligandum :<br class="calibre6"/> curationum utilitas non est tibi.<br class="calibre6"/>
<span id="x30_14" class="vn">14</span> Omnes amatores tui obliti sunt tui,<br class="calibre6"/> teque non quærent :<br class="calibre6"/> plaga enim inimici percussi te castigatione crudeli :<br class="calibre6"/> propter multitudinem iniquitatis tuæ dura facta sunt peccata tua.<br class="calibre6"/>
<span id="x30_15" class="vn">15</span> Quid clamas super contritione tua ?<br class="calibre6"/> insanabilis est dolor tuus :<br class="calibre6"/> propter multitudinem iniquitatis tuæ,<br class="calibre6"/> et propter dura peccata tua,<br class="calibre6"/> feci hæc tibi.<br class="calibre6"/>
<span id="x30_16" class="vn">16</span> Propterea omnes qui comedunt te devorabuntur,<br class="calibre6"/> et universi hostes tui in captivitatem ducentur :<br class="calibre6"/> et qui te vastant vastabuntur,<br class="calibre6"/> cunctosque prædatores tuos dabo in prædam.<br class="calibre6"/>
<span id="x30_17" class="vn">17</span> Obducam enim cicatricem tibi,<br class="calibre6"/> et a vulneribus tuis sanabo te, dicit Dominus.<br class="calibre6"/> Quia ejectam vocaverunt te, Sion :<br class="calibre6"/> hæc est, quæ non habebat requirentem.<br class="calibre6"/>
<span id="x30_18" class="vn">18</span> Hæc dicit Dominus :<br class="calibre6"/> Ecce ego convertam conversionem tabernaculorum Jacob,<br class="calibre6"/> et tectis ejus miserebor :<br class="calibre6"/> et ædificabitur civitas in excelso suo,<br class="calibre6"/> et templum juxta ordinem suum fundabitur :<br class="calibre6"/>
<span id="x30_19" class="vn">19</span> et egredietur de eis laus,<br class="calibre6"/> voxque ludentium.<br class="calibre6"/> Et multiplicabo eos, et non minuentur :<br class="calibre6"/> et glorificabo eos, et non attenuabuntur.<br class="calibre6"/>
<span id="x30_20" class="vn">20</span> Et erunt filii ejus sicut a principio,<br class="calibre6"/> et cœtus ejus coram me permanebit,<br class="calibre6"/> et visitabo adversum omnes qui tribulant eum.<br class="calibre6"/>
<span id="x30_21" class="vn">21</span> Et erit dux ejus ex eo,<br class="calibre6"/> et princeps de medio ejus producetur :<br class="calibre6"/> et applicabo eum, et accedet ad me.<br class="calibre6"/> Quis enim iste est qui applicet cor suum<br class="calibre6"/> ut appropinquet mihi ? ait Dominus :<br class="calibre6"/>
<span id="x30_22" class="vn">22</span> et eritis mihi in populum, et ego ero vobis in Deum.<br class="calibre6"/>
<span id="x30_23" class="vn">23</span> Ecce turbo Domini, furor egrediens, procella ruens :<br class="calibre6"/> in capite impiorum conquiescet.<br class="calibre6"/>
<span id="x30_24" class="vn">24</span> Non avertet iram indignationis Dominus,<br class="calibre6"/> donec faciat et compleat cogitationem cordis sui :<br class="calibre6"/> in novissimo dierum intelligetis ea.</div>
</div><div class="calibre5" id="calibre_pb_30"></div></body></html>
