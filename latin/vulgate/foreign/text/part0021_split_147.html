<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c147" id="c147"><span class="chapter-num">147</span></a> <span id="x147_1" class="vn">1</span> Alleluja. <div class="poetry">Lauda, Jerusalem, Dominum ;<br class="calibre6"/> lauda Deum tuum, Sion.<br class="calibre6"/>
<span id="x147_2" class="vn">2</span> Quoniam confortavit seras portarum tuarum ;<br class="calibre6"/> benedixit filiis tuis in te.<br class="calibre6"/>
<span id="x147_3" class="vn">3</span> Qui posuit fines tuos pacem,<br class="calibre6"/> et adipe frumenti satiat te.<br class="calibre6"/>
<span id="x147_4" class="vn">4</span> Qui emittit eloquium suum terræ :<br class="calibre6"/> velociter currit sermo ejus.<br class="calibre6"/>
<span id="x147_5" class="vn">5</span> Qui dat nivem sicut lanam ;<br class="calibre6"/> nebulam sicut cinerem spargit.<br class="calibre6"/>
<span id="x147_6" class="vn">6</span> Mittit crystallum suam sicut buccellas :<br class="calibre6"/> ante faciem frigoris ejus quis sustinebit ?<br class="calibre6"/>
<span id="x147_7" class="vn">7</span> Emittet verbum suum, et liquefaciet ea ;<br class="calibre6"/> flabit spiritus ejus, et fluent aquæ.<br class="calibre6"/>
<span id="x147_8" class="vn">8</span> Qui annuntiat verbum suum Jacob,<br class="calibre6"/> justitias et judicia sua Israël.<br class="calibre6"/>
<span id="x147_9" class="vn">9</span> Non fecit taliter omni nationi,<br class="calibre6"/> et judicia sua non manifestavit eis.<br class="calibre6"/> Alleluja.</div>
</div><div class="calibre5" id="calibre_pb_147"></div></body></html>
