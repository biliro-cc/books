<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a> <span id="x19_1" class="vn">1</span> Factum est autem cum Apollo esset Corinthi, ut Paulus peragratis superioribus partibus veniret Ephesum, et inveniret quosdam discipulos :
<span id="x19_2" class="vn">2</span> dixitque ad eos : Si Spiritum Sanctum accepistis credentes ? At illi dixerunt ad eum : Sed neque si Spiritus Sanctus est, audivimus.
<span id="x19_3" class="vn">3</span> Ille vero ait : In quo ergo baptizati estis ? Qui dixerunt : In Joannis baptismate.
<span id="x19_4" class="vn">4</span> Dixit autem Paulus : Joannes baptizavit baptismo pœnitentiæ populum, dicens in eum qui venturus esset post ipsum ut crederent, hoc est, in Jesum.
<span id="x19_5" class="vn">5</span> His auditis, baptizati sunt in nomine Domini Jesu.
<span id="x19_6" class="vn">6</span> Et cum imposuisset illis manus Paulus, venit Spiritus Sanctus super eos, et loquebantur linguis, et prophetabant.
<span id="x19_7" class="vn">7</span> Erant autem omnes viri fere duodecim.<br class="calibre6"/><br class="calibre6"/>
<span id="x19_8" class="vn">8</span> Introgressus autem synagogam, cum fiducia loquebatur per tres menses, disputans et suadens de regno Dei.
<span id="x19_9" class="vn">9</span> Cum autem quidam indurarentur, et non crederent, maledicentes viam Domini coram multitudine, discedens ab eis, segregavit discipulos, quotidie disputans in schola tyranni cujusdam.
<span id="x19_10" class="vn">10</span> Hoc autem factum est per biennium, ita ut omnes qui habitabant in Asia audirent verbum Domini, Judæi atque gentiles.
<span id="x19_11" class="vn">11</span> Virtutesque non quaslibet faciebat Deus per manum Pauli,
<span id="x19_12" class="vn">12</span> ita ut etiam super languidos deferrentur a corpore ejus sudaria et semicinctia, et recedebant ab eis languores, et spiritus nequam egrediebantur.<br class="calibre6"/><br class="calibre6"/>
<span id="x19_13" class="vn">13</span> Tentaverunt autem quidam et de circumeuntibus Judæis exorcistis invocare super eos qui habebant spiritus malos nomen Domini Jesu, dicentes : Adjuro vos per Jesum, quem Paulus prædicat.
<span id="x19_14" class="vn">14</span> Erant autem quidam Judæi, Scevæ principis sacerdotum septem filii, qui hoc faciebant.
<span id="x19_15" class="vn">15</span> Respondens autem spiritus nequam dixit eis : Jesum novi, et Paulum scio : vos autem qui estis ?
<span id="x19_16" class="vn">16</span> Et insiliens in eos homo, in quo erat dæmonium pessimum, et dominatus amborum, invaluit contra eos, ita ut nudi et vulnerati effugerent de domo illa.
<span id="x19_17" class="vn">17</span> Hoc autem notum factum est omnibus Judæis, atque gentilibus qui habitabant Ephesi : et cecidit timor super omnes illos, et magnificabatur nomen Domini Jesu.
<span id="x19_18" class="vn">18</span> Multique credentium veniebant, confitentes et annuntiantes actus suos.
<span id="x19_19" class="vn">19</span> Multi autem ex eis, qui fuerant curiosa sectati, contulerunt libros, et combusserunt coram omnibus : et computatis pretiis illorum, invenerunt pecuniam denariorum quinquaginta millium.
<span id="x19_20" class="vn">20</span> Ita fortiter crescebat verbum Dei, et confirmabatur.<br class="calibre6"/><br class="calibre6"/>
<span id="x19_21" class="vn">21</span> His autem expletis, proposuit Paulus in Spiritu, transita Macedonia et Achaia, ire Jerosolymam, dicens : Quoniam postquam fuero ibi, oportet me et Romam videre.
<span id="x19_22" class="vn">22</span> Mittens autem in Macedoniam duos ex ministrantibus sibi, Timotheum et Erastum, ipse remansit ad tempus in Asia.
<span id="x19_23" class="vn">23</span> Facta est autem illo tempore turbatio non minima de via Domini.
<span id="x19_24" class="vn">24</span> Demetrius enim quidam nomine, argentarius, faciens ædes argenteas Dianæ, præstabat artificibus non modicum quæstum :
<span id="x19_25" class="vn">25</span> quos convocans, et eos qui hujusmodi erant opifices, dixit : Viri, scitis quia de hoc artificio est nobis acquisitio :
<span id="x19_26" class="vn">26</span> et videtis et auditis quia non solum Ephesi, sed pene totius Asiæ, Paulus hic suadens avertit multam turbam, dicens : Quoniam non sunt dii, qui manibus fiunt.
<span id="x19_27" class="vn">27</span> Non solum autem hæc periclitabitur nobis pars in redargutionem venire, sed et magnæ Dianæ templum in nihilum reputabitur, sed et destrui incipiet majestas ejus, quam tota Asia et orbis colit.
<span id="x19_28" class="vn">28</span> His auditis, repleti sunt ira, et exclamaverunt dicentes : Magna Diana Ephesiorum.
<span id="x19_29" class="vn">29</span> Et impleta est civitas confusione, et impetum fecerunt uno animo in theatrum, rapto Gajo et Aristarcho Macedonibus, comitibus Pauli.
<span id="x19_30" class="vn">30</span> Paulo autem volente intrare in populum, non permiserunt discipuli.
<span id="x19_31" class="vn">31</span> Quidam autem et de Asiæ principibus, qui erant amici ejus, miserunt ad eum rogantes ne se daret in theatrum :
<span id="x19_32" class="vn">32</span> alii autem aliud clamabant. Erat enim ecclesia confusa : et plures nesciebant qua ex causa convenissent.
<span id="x19_33" class="vn">33</span> De turba autem detraxerunt Alexandrum, propellentibus eum Judæis. Alexander autem manu silentio postulato, volebat reddere rationem populo.
<span id="x19_34" class="vn">34</span> Quem ut cognoverunt Judæum esse, vox facta una est omnium, quasi per horas duas clamantium : Magna Diana Ephesiorum.
<span id="x19_35" class="vn">35</span> Et cum sedasset scriba turbas, dixit : Viri Ephesii, quis enim est hominum, qui nesciat Ephesiorum civitatem cultricem esse magnæ Dianæ, Jovisque prolis ?
<span id="x19_36" class="vn">36</span> Cum ergo his contradici non possit, oportet vos sedatos esse, et nihil temere agere.
<span id="x19_37" class="vn">37</span> Adduxistis enim homines istos, neque sacrilegos, neque blasphemantes deam vestram.
<span id="x19_38" class="vn">38</span> Quod si Demetrius et qui cum eo sunt artifices, habent adversus aliquem causam, conventus forenses aguntur, et proconsules sunt : accusent invicem.
<span id="x19_39" class="vn">39</span> Si quid autem alterius rei quæritis, in legitima ecclesia poterit absolvi.
<span id="x19_40" class="vn">40</span> Nam et periclitamur argui seditionis hodiernæ, cum nullus obnoxius sit de quo possimus reddere rationem concursus istius. Et cum hæc dixisset, dimisit ecclesiam.
</div><div class="calibre5" id="calibre_pb_19"></div></body></html>
