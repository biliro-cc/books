<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Ephesios - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Et vos, cum essetis mortui delictis et peccatis vestris,
<span id="x2_2" class="vn">2</span> in quibus aliquando ambulastis secundum sæculum mundi hujus, secundum principem potestatis aëris hujus, spiritus, qui nunc operatur in filios diffidentiæ,
<span id="x2_3" class="vn">3</span> in quibus et nos omnes aliquando conversati sumus in desideriis carnis nostræ, facientes voluntatem carnis et cogitationum, et eramus natura filii iræ, sicut et ceteri :
<span id="x2_4" class="vn">4</span> Deus autem, qui dives est in misericordia, propter nimiam caritatem suam, qua dilexit nos,
<span id="x2_5" class="vn">5</span> et cum essemus mortui peccatis, convivificavit nos in Christo (cujus gratia estis salvati),
<span id="x2_6" class="vn">6</span> et conresuscitavit, et consedere fecit in cælestibus in Christo Jesu :
<span id="x2_7" class="vn">7</span> ut ostenderet in sæculis supervenientibus abundantes divitias gratiæ suæ, in bonitate super nos in Christo Jesu.
<span id="x2_8" class="vn">8</span> Gratia enim estis salvati per fidem, et hoc non ex vobis : Dei enim donum est :
<span id="x2_9" class="vn">9</span> non ex operibus, ut ne quis glorietur.
<span id="x2_10" class="vn">10</span> Ipsius enim sumus factura, creati in Christo Jesu in operibus bonis, quæ præparavit Deus ut in illis ambulemus.<br class="calibre6"/><br class="calibre6"/>
<span id="x2_11" class="vn">11</span> Propter quod memores estote quod aliquando vos gentes in carne, qui dicimini præputium ab ea quæ dicitur circumcisio in carne, manu facta :
<span id="x2_12" class="vn">12</span> quia eratis illo in tempore sine Christo, alienati a conversatione Israël, et hospites testamentorum, promissionis spem non habentes, et sine Deo in hoc mundo.
<span id="x2_13" class="vn">13</span> Nunc autem in Christo Jesu, vos, qui aliquando eratis longe, facti estis prope in sanguine Christi.
<span id="x2_14" class="vn">14</span> Ipse enim est pax nostra, qui fecit utraque unum, et medium parietem maceriæ solvens, inimicitias in carne sua,
<span id="x2_15" class="vn">15</span> legem mandatorum decretis evacuans, ut duos condat in semetipso in unum novum hominem, faciens pacem :
<span id="x2_16" class="vn">16</span> et reconciliet ambos in uno corpore, Deo per crucem, interficiens inimicitias in semetipso.
<span id="x2_17" class="vn">17</span> Et veniens evangelizavit pacem vobis, qui longe fuistis, et pacem iis, qui prope.
<span id="x2_18" class="vn">18</span> Quoniam per ipsum habemus accessum ambo in uno Spiritu ad Patrem.
<span id="x2_19" class="vn">19</span> Ergo jam non estis hospites, et advenæ : sed estis cives sanctorum, et domestici Dei,
<span id="x2_20" class="vn">20</span> superædificati super fundamentum apostolorum, et prophetarum, ipso summo angulari lapide Christo Jesu :
<span id="x2_21" class="vn">21</span> in quo omnis ædificatio constructa crescit in templum sanctum in Domino,
<span id="x2_22" class="vn">22</span> in quo et vos coædificamini in habitaculum Dei in Spiritu.
</div><div class="calibre5" id="calibre_pb_2"></div></body></html>
