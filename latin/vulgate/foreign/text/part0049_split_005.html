<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Factum est autem, cum turbæ irruerunt in eum ut audirent verbum Dei, et ipse stabat secus stagnum Genesareth.
<span id="x5_2" class="vn">2</span> Et vidit duas naves stantes secus stagnum : piscatores autem descenderant, et lavabant retia.
<span id="x5_3" class="vn">3</span> Ascendens autem in unam navim, quæ erat Simonis, rogavit eum a terra reducere pusillum. Et sedens docebat de navicula turbas.<br class="calibre6"/><br class="calibre6"/>
<span id="x5_4" class="vn">4</span> Ut cessavit autem loqui, dixit ad Simonem : Duc in altum, et laxate retia vestra in capturam.
<span id="x5_5" class="vn">5</span> Et respondens Simon, dixit illi : Præceptor, per totam noctem laborantes nihil cepimus : in verbo autem tuo laxabo rete.
<span id="x5_6" class="vn">6</span> Et cum hoc fecissent, concluserunt piscium multitudinem copiosam : rumpebatur autem rete eorum.
<span id="x5_7" class="vn">7</span> Et annuerunt sociis, qui erant in alia navi, ut venirent, et adjuvarent eos. Et venerunt, et impleverunt ambas naviculas, ita ut pene mergerentur.
<span id="x5_8" class="vn">8</span> Quod cum videret Simon Petrus, procidit ad genua Jesu, dicens : Exi a me, quia homo peccator sum, Domine.
<span id="x5_9" class="vn">9</span> Stupor enim circumdederat eum, et omnes qui cum illo erant, in captura piscium, quam ceperant :
<span id="x5_10" class="vn">10</span> similiter autem Jacobum et Joannem, filios Zebedæi, qui erant socii Simonis. Et ait ad Simonem Jesus : Noli timere : ex hoc jam homines eris capiens.
<span id="x5_11" class="vn">11</span> Et subductis ad terram navibus, relictis omnibus, secuti sunt eum.<br class="calibre6"/><br class="calibre6"/>
<span id="x5_12" class="vn">12</span> Et factum est, cum esset in una civitatum, et ecce vir plenus lepra, et videns Jesum, et procidens in faciem, rogavit eum, dicens : Domine, si vis, potes me mundare.
<span id="x5_13" class="vn">13</span> Et extendens manum, tetigit eum dicens : Volo : mundare. Et confestim lepra discessit ab illo.
<span id="x5_14" class="vn">14</span> Et ipse præcepit illi ut nemini diceret : sed, Vade, ostende te sacerdoti, et offer pro emundatione tua, sicut præcepit Moyses, in testimonium illis.
<span id="x5_15" class="vn">15</span> Perambulabat autem magis sermo de illo : et conveniebant turbæ multæ ut audirent, et curarentur ab infirmitatibus suis.
<span id="x5_16" class="vn">16</span> Ipse autem secedebat in desertum, et orabat.<br class="calibre6"/><br class="calibre6"/>
<span id="x5_17" class="vn">17</span> Et factum est in una dierum, et ipse sedebat docens. Et erant pharisæi sedentes, et legis doctores, qui venerant ex omni castello Galilææ, et Judææ, et Jerusalem : et virtus Domini erat ad sanandum eos.
<span id="x5_18" class="vn">18</span> Et ecce viri portantes in lecto hominem, qui erat paralyticus : et quærebant eum inferre, et ponere ante eum.
<span id="x5_19" class="vn">19</span> Et non invenientes qua parte illum inferrent præ turba, ascenderunt supra tectum, et per tegulas summiserunt eum cum lecto in medium ante Jesum.
<span id="x5_20" class="vn">20</span> Quorum fidem ut vidit, dixit : Homo, remittuntur tibi peccata tua.
<span id="x5_21" class="vn">21</span> Et cœperunt cogitare scribæ et pharisæi, dicentes : Quis est hic, qui loquitur blasphemias ? quis potest dimittere peccata, nisi solus Deus ?
<span id="x5_22" class="vn">22</span> Ut cognovit autem Jesus cogitationes eorum, respondens, dixit ad illos : Quid cogitatis in cordibus vestris ?
<span id="x5_23" class="vn">23</span> Quid est facilius dicere : Dimittuntur tibi peccata : an dicere : Surge, et ambula ?
<span id="x5_24" class="vn">24</span> Ut autem sciatis quia Filius hominis habet potestatem in terra dimittendi peccata, (ait paralytico) tibi dico, surge, tolle lectum tuum, et vade in domum tuam.
<span id="x5_25" class="vn">25</span> Et confestim consurgens coram illis, tulit lectum in quo jacebat : et abiit in domum suam, magnificans Deum.
<span id="x5_26" class="vn">26</span> Et stupor apprehendit omnes, et magnificabant Deum. Et repleti sunt timore, dicentes : Quia vidimus mirabilia hodie.<br class="calibre6"/><br class="calibre6"/>
<span id="x5_27" class="vn">27</span> Et post hæc exiit, et vidit publicanum nomine Levi, sedentem ad telonium, et ait illi : Sequere me.
<span id="x5_28" class="vn">28</span> Et relictis omnibus, surgens secutus est eum.
<span id="x5_29" class="vn">29</span> Et fecit ei convivium magnum Levi in domo sua : et erat turba multa publicanorum, et aliorum qui cum illis erant discumbentes.
<span id="x5_30" class="vn">30</span> Et murmurabant pharisæi et scribæ eorum, dicentes ad discipulos ejus : Quare cum publicanis et peccatoribus manducatis et bibitis ?
<span id="x5_31" class="vn">31</span> Et respondens Jesus, dixit ad illos : Non egent qui sani sunt medico, sed qui male habent.
<span id="x5_32" class="vn">32</span> Non veni vocare justos, sed peccatores ad pœnitentiam.<br class="calibre6"/><br class="calibre6"/>
<span id="x5_33" class="vn">33</span> At illi dixerunt ad eum : Quare discipuli Joannis jejunant frequenter, et obsecrationes faciunt, similiter et pharisæorum : tui autem edunt et bibunt ?
<span id="x5_34" class="vn">34</span> Quibus ipse ait : Numquid potestis filios sponsi, dum cum illis est sponsus, facere jejunare ?
<span id="x5_35" class="vn">35</span> Venient autem dies, cum ablatus fuerit ab illis sponsus : tunc jejunabunt in illis diebus.
<span id="x5_36" class="vn">36</span> Dicebat autem et similitudinem ad illos : Quia nemo commissuram a novo vestimento immittit in vestimentum vetus : alioquin et novum rumpit, et veteri non convenit commissura a novo.
<span id="x5_37" class="vn">37</span> Et nemo mittit vinum novum in utres veteres : alioquin rumpet vinum novum utres, et ipsum effundetur, et utres peribunt :
<span id="x5_38" class="vn">38</span> sed vinum novum in utres novos mittendum est, et utraque conservantur.
<span id="x5_39" class="vn">39</span> Et nemo bibens vetus, statim vult novum : dicit enim : Vetus melius est.
</div><div class="calibre5" id="calibre_pb_5"></div></body></html>
