<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Post hæc autem ambulabat Jesus in Galilæam : non enim volebat in Judæam ambulare, quia quærebant eum Judæi interficere.
<span id="x7_2" class="vn">2</span> Erat autem in proximo dies festus Judæorum, Scenopegia.
<span id="x7_3" class="vn">3</span> Dixerunt autem ad eum fratres ejus : Transi hinc, et vade in Judæam, ut et discipuli tui videant opera tua, quæ facis.
<span id="x7_4" class="vn">4</span> Nemo quippe in occulto quid facit, et quærit ipse in palam esse : si hæc facis, manifesta teipsum mundo.
<span id="x7_5" class="vn">5</span> Neque enim fratres ejus credebant in eum.
<span id="x7_6" class="vn">6</span> Dicit ergo eis Jesus : Tempus meum nondum advenit : tempus autem vestrum semper est paratum.
<span id="x7_7" class="vn">7</span> Non potest mundus odisse vos : me autem odit, quia ego testimonium perhibeo de illo quod opera ejus mala sunt.
<span id="x7_8" class="vn">8</span> Vos ascendite ad diem festum hunc, ego autem non ascendo ad diem festum istum : quia meum tempus nondum impletum est.
<span id="x7_9" class="vn">9</span> Hæc cum dixisset, ipse mansit in Galilæa.<br class="calibre6"/><br class="calibre6"/>
<span id="x7_10" class="vn">10</span> Ut autem ascenderunt fratres ejus, tunc et ipse ascendit ad diem festum non manifeste, sed quasi in occulto.
<span id="x7_11" class="vn">11</span> Judæi ergo quærebant eum in die festo, et dicebant : Ubi est ille ?
<span id="x7_12" class="vn">12</span> Et murmur multum erat in turba de eo. Quidam enim dicebant : Quia bonus est. Alii autem dicebant : Non, sed seducit turbas.
<span id="x7_13" class="vn">13</span> Nemo tamen palam loquebatur de illo propter metum Judæorum.<br class="calibre6"/><br class="calibre6"/>
<span id="x7_14" class="vn">14</span> Jam autem die festo mediante, ascendit Jesus in templum, et docebat.
<span id="x7_15" class="vn">15</span> Et mirabantur Judæi, dicentes : Quomodo hic litteras scit, cum non didicerit ?
<span id="x7_16" class="vn">16</span> Respondit eis Jesus, et dixit : Mea doctrina non est mea, sed ejus qui misit me.
<span id="x7_17" class="vn">17</span> Si quis voluerit voluntatem ejus facere, cognoscet de doctrina, utrum ex Deo sit, an ego a meipso loquar.
<span id="x7_18" class="vn">18</span> Qui a semetipso loquitur, gloriam propriam quærit ; qui autem quærit gloriam ejus qui misit eum, hic verax est, et injustitia in illo non est.
<span id="x7_19" class="vn">19</span> Nonne Moyses dedit vobis legem : et nemo ex vobis facit legem ?
<span id="x7_20" class="vn">20</span> Quid me quæritis interficere ? Respondit turba, et dixit : Dæmonium habes : quis te quærit interficere ?
<span id="x7_21" class="vn">21</span> Respondit Jesus et dixit eis : Unum opus feci, et omnes miramini :
<span id="x7_22" class="vn">22</span> propterea Moyses dedit vobis circumcisionem (non quia ex Moyse est, sed ex patribus), et in sabbato circumciditis hominem.
<span id="x7_23" class="vn">23</span> Si circumcisionem accipit homo in sabbato, ut non solvatur lex Moysi : mihi indignamini quia totum hominem sanum feci in sabbato ?
<span id="x7_24" class="vn">24</span> Nolite judicare secundum faciem, sed justum judicium judicate.<br class="calibre6"/><br class="calibre6"/>
<span id="x7_25" class="vn">25</span> Dicebant ergo quidam ex Jerosolymis : Nonne hic est, quem quærunt interficere ?
<span id="x7_26" class="vn">26</span> et ecce palam loquitur, et nihil ei dicunt. Numquid vere cognoverunt principes quia hic est Christus ?
<span id="x7_27" class="vn">27</span> Sed hunc scimus unde sit : Christus autem cum venerit, nemo scit unde sit.
<span id="x7_28" class="vn">28</span> Clamabat ergo Jesus in templo docens, et dicens : Et me scitis, et unde sim scitis : et a meipso non veni, sed est verus qui misit me, quem vos nescitis.
<span id="x7_29" class="vn">29</span> Ego scio eum : quia ab ipso sum, et ipse me misit.
<span id="x7_30" class="vn">30</span> Quærebant ergo eum apprehendere : et nemo misit in illum manus, quia nondum venerat hora ejus.
<span id="x7_31" class="vn">31</span> De turba autem multi crediderunt in eum, et dicebant : Christus cum venerit, numquid plura signa faciet quam quæ hic facit ?
<span id="x7_32" class="vn">32</span> Audierunt pharisæi turbam murmurantem de illo hæc : et miserunt principes et pharisæi ministros ut apprehenderent eum.
<span id="x7_33" class="vn">33</span> Dixit ergo eis Jesus : Adhuc modicum tempus vobiscum sum : et vado ad eum qui me misit.
<span id="x7_34" class="vn">34</span> Quæretis me, et non invenietis : et ubi ego sum, vos non potestis venire.
<span id="x7_35" class="vn">35</span> Dixerunt ergo Judæi ad semetipsos : Quo hic iturus est, quia non inveniemus eum ? numquid in dispersionem gentium iturus est, et docturus gentes ?
<span id="x7_36" class="vn">36</span> quis est hic sermo, quem dixit : Quæretis me, et non invenietis : et ubi sum ego, vos non potestis venire ?<br class="calibre6"/><br class="calibre6"/>
<span id="x7_37" class="vn">37</span> In novissimo autem die magno festivitatis stabat Jesus, et clamabat dicens : Si quis sitit, veniat ad me et bibat.
<span id="x7_38" class="vn">38</span> Qui credit in me, sicut dicit Scriptura, flumina de ventre ejus fluent aquæ vivæ.
<span id="x7_39" class="vn">39</span> Hoc autem dixit de Spiritu, quem accepturi erant credentes in eum : nondum enim erat Spiritus datus, quia Jesus nondum erat glorificatus.<br class="calibre6"/><br class="calibre6"/>
<span id="x7_40" class="vn">40</span> Ex illa ergo turba cum audissent hos sermones ejus, dicebant : Hic est vere propheta.
<span id="x7_41" class="vn">41</span> Alii dicebant : Hic est Christus. Quidam autem dicebant : Numquid a Galilæa venit Christus ?
<span id="x7_42" class="vn">42</span> nonne Scriptura dicit : Quia ex semine David, et de Bethlehem castello, ubi erat David, venit Christus ?
<span id="x7_43" class="vn">43</span> Dissensio itaque facta est in turba propter eum.
<span id="x7_44" class="vn">44</span> Quidam autem ex ipsis volebant apprehendere eum : sed nemo misit super eum manus.
<span id="x7_45" class="vn">45</span> Venerunt ergo ministri ad pontifices et pharisæos. Et dixerunt eis illi : Quare non adduxistis illum ?
<span id="x7_46" class="vn">46</span> Responderunt ministri : Numquam sic locutus est homo, sicut hic homo.
<span id="x7_47" class="vn">47</span> Responderunt ergo eis pharisæi : Numquid et vos seducti estis ?
<span id="x7_48" class="vn">48</span> numquid ex principibus aliquis credidit in eum, aut ex pharisæis ?
<span id="x7_49" class="vn">49</span> sed turba hæc, quæ non novit legem, maledicti sunt.
<span id="x7_50" class="vn">50</span> Dixit Nicodemus ad eos, ille qui venit ad eum nocte, qui unus erat ex ipsis :
<span id="x7_51" class="vn">51</span> Numquid lex nostra judicat hominem, nisi prius audierit ab ipso, et cognoverit quid faciat ?
<span id="x7_52" class="vn">52</span> Responderunt, et dixerunt ei : Numquid et tu Galilæus es ? scrutare Scripturas, et vide quia a Galilæa propheta non surgit.
<span id="x7_53" class="vn">53</span> Et reversi sunt unusquisque in domum suam.
</div><div class="calibre5" id="calibre_pb_7"></div></body></html>
