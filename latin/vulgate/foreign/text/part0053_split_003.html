<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Et ego, fratres, non potui vobis loqui quasi spiritualibus, sed quasi carnalibus. Tamquam parvulis in Christo,
<span id="x3_2" class="vn">2</span> lac vobis potum dedi, non escam : nondum enim poteratis : sed nec nunc quidem potestis : adhuc enim carnales estis.
<span id="x3_3" class="vn">3</span> Cum enim sit inter vos zelus, et contentio : nonne carnales estis, et secundum hominem ambulatis ?
<span id="x3_4" class="vn">4</span> Cum enim quis dicat : Ego quidem sum Pauli ; alius autem : Ego Apollo : nonne homines estis ?<br class="calibre6"/><br class="calibre6"/> Quid igitur est Apollo ? quid vero Paulus ?
<span id="x3_5" class="vn">5</span> ministri ejus, cui credidistis, ut unicuique sicut Dominus dedit.
<span id="x3_6" class="vn">6</span> Ego plantavi, Apollo rigavit : sed Deus incrementum dedit.
<span id="x3_7" class="vn">7</span> Itaque neque qui plantat est aliquid, neque qui rigat : sed qui incrementum dat, Deus.
<span id="x3_8" class="vn">8</span> Qui autem plantat, et qui rigat, unum sunt. Unusquisque autem propriam mercedem accipiet, secundum suum laborem.
<span id="x3_9" class="vn">9</span> Dei enim sumus adjutores : Dei agricultura estis, Dei ædificatio estis.
<span id="x3_10" class="vn">10</span> Secundum gratiam Dei, quæ data est mihi, ut sapiens architectus fundamentum posui : alius autem superædificat. Unusquisque autem videat quomodo superædificet.
<span id="x3_11" class="vn">11</span> Fundamentum enim aliud nemo potest ponere præter id quod positum est, quod est Christus Jesus.
<span id="x3_12" class="vn">12</span> Si quis autem superædificat super fundamentum hoc, aurum, argentum, lapides pretiosos, ligna, fœnum, stipulam,
<span id="x3_13" class="vn">13</span> uniuscujusque opus manifestum erit : dies enim Domini declarabit, quia in igne revelabitur : et uniuscujusque opus quale sit, ignis probabit.
<span id="x3_14" class="vn">14</span> Si cujus opus manserit quod superædificavit, mercedem accipiet.
<span id="x3_15" class="vn">15</span> Si cujus opus arserit, detrimentum patietur : ipse autem salvus erit, sic tamen quasi per ignem.
<span id="x3_16" class="vn">16</span> Nescitis quia templum Dei estis, et Spiritus Dei habitat in vobis ?
<span id="x3_17" class="vn">17</span> Si quis autem templum Dei violaverit, disperdet illum Deus. Templum enim Dei sanctum est, quod estis vos.<br class="calibre6"/><br class="calibre6"/>
<span id="x3_18" class="vn">18</span> Nemo se seducat : si quis videtur inter vos sapiens esse in hoc sæculo, stultus fiat ut sit sapiens.
<span id="x3_19" class="vn">19</span> Sapientia enim hujus mundi, stultitia est apud Deum. Scriptum est enim : Comprehendam sapientes in astutia eorum.
<span id="x3_20" class="vn">20</span> Et iterum : Dominus novit cogitationes sapientium quoniam vanæ sunt.
<span id="x3_21" class="vn">21</span> Nemo itaque glorietur in hominibus.
<span id="x3_22" class="vn">22</span> Omnia enim vestra sunt, sive Paulus, sive Apollo, sive Cephas, sive mundus, sive vita, sive mors, sive præsentia, sive futura : omnia enim vestra sunt :
<span id="x3_23" class="vn">23</span> vos autem Christi : Christus autem Dei.
</div><div class="calibre5" id="calibre_pb_3"></div></body></html>
