<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Hæc illum qui primus formatus est a Deo patre orbis terrarum,<br class="calibre6"/> cum solus esset creatus, custodivit,<br class="calibre6"/>
<span id="x10_2" class="vn">2</span> et eduxit illum a delicto suo,<br class="calibre6"/> et dedit illi virtutem continendi omnia.<br class="calibre6"/>
<span id="x10_3" class="vn">3</span> Ab hac ut recessit injustus in ira sua,<br class="calibre6"/> per iram homicidii fraterni deperiit.<br class="calibre6"/>
<span id="x10_4" class="vn">4</span> Propter quem cum aqua deleret terram, sanavit iterum sapientia,<br class="calibre6"/> per contemptibile lignum justum gubernans.<br class="calibre6"/>
<span id="x10_5" class="vn">5</span> Hæc et in consensu nequitiæ, cum se nationes contulissent,<br class="calibre6"/> scivit justum, et conservavit sine querela Deo,<br class="calibre6"/> et in filii misericordia fortem custodivit.<br class="calibre6"/>
<span id="x10_6" class="vn">6</span> Hæc justum a pereuntibus impiis liberavit fugientem,<br class="calibre6"/> descendente igne in Pentapolim :<br class="calibre6"/>
<span id="x10_7" class="vn">7</span> quibus in testimonium nequitiæ<br class="calibre6"/> fumigabunda constat deserta terra,<br class="calibre6"/> et incerto tempore fructus habentes arbores :<br class="calibre6"/> et incredibilis animæ memoria stans figmentum salis.<br class="calibre6"/>
<span id="x10_8" class="vn">8</span> Sapientiam enim prætereuntes,<br class="calibre6"/> non tantum in hoc lapsi sunt ut ignorarent bona,<br class="calibre6"/> sed et insipientiæ suæ reliquerunt hominibus memoriam,<br class="calibre6"/> ut in his quæ peccaverunt nec latere potuissent.<br class="calibre6"/>
<span id="x10_9" class="vn">9</span> Sapientia autem hos qui se observant<br class="calibre6"/> a doloribus liberavit.<br class="calibre6"/>
<span id="x10_10" class="vn">10</span> Hæc profugum iræ fratris justum deduxit per vias rectas,<br class="calibre6"/> et ostendit illi regnum Dei,<br class="calibre6"/> et dedit illi scientiam sanctorum ;<br class="calibre6"/> honestavit illum in laboribus,<br class="calibre6"/> et complevit labores illius.<br class="calibre6"/>
<span id="x10_11" class="vn">11</span> In fraude circumvenientium illum affuit illi,<br class="calibre6"/> et honestum fecit illum.<br class="calibre6"/>
<span id="x10_12" class="vn">12</span> Custodivit illum ab inimicis,<br class="calibre6"/> et a seductoribus tutavit illum :<br class="calibre6"/> et certamen forte dedit illi ut vinceret,<br class="calibre6"/> et sciret quoniam omnium potentior est sapientia.<br class="calibre6"/>
<span id="x10_13" class="vn">13</span> Hæc venditum justum non dereliquit,<br class="calibre6"/> sed a peccatoribus liberavit eum ;<br class="calibre6"/> descenditque cum illo in foveam,<br class="calibre6"/>
<span id="x10_14" class="vn">14</span> et in vinculis non dereliquit illum,<br class="calibre6"/> donec afferret illi sceptrum regni,<br class="calibre6"/> et potentiam adversus eos qui eum deprimebant :<br class="calibre6"/> et mendaces ostendit qui maculaverunt illum,<br class="calibre6"/> et dedit illi claritatem æternam.</div><br class="calibre6"/><br class="calibre6"/>
<div class="poetry"><span id="x10_15" class="vn">15</span> Hæc populum justum et semen sine querela liberavit<br class="calibre6"/> a nationibus quæ illum deprimebant.<br class="calibre6"/>
<span id="x10_16" class="vn">16</span> Intravit in animam servi Dei,<br class="calibre6"/> et stetit contra reges horrendos in portentis et signis.<br class="calibre6"/>
<span id="x10_17" class="vn">17</span> Et reddidit justis mercedem laborum suorum,<br class="calibre6"/> et deduxit illos in via mirabili :<br class="calibre6"/> et fuit illis in velamento diei,<br class="calibre6"/> et in luce stellarum per noctem ;<br class="calibre6"/>
<span id="x10_18" class="vn">18</span> transtulit illos per mare Rubrum,<br class="calibre6"/> et transvexit illos per aquam nimiam.<br class="calibre6"/>
<span id="x10_19" class="vn">19</span> Inimicos autem illorum demersit in mare,<br class="calibre6"/> et ab altitudine inferorum eduxit illos.<br class="calibre6"/> Ideo justi tulerunt spolia impiorum,<br class="calibre6"/>
<span id="x10_20" class="vn">20</span> et decantaverunt, Domine, nomen sanctum tuum,<br class="calibre6"/> et victricem manum tuam laudaverunt pariter :<br class="calibre6"/>
<span id="x10_21" class="vn">21</span> quoniam sapientia aperuit os mutorum,<br class="calibre6"/> et linguas infantium fecit disertas.</div>
</div><div class="calibre5" id="calibre_pb_10"></div></body></html>
