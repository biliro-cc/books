<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Hæc locutus sum vobis, ut non scandalizemini.
<span id="x16_2" class="vn">2</span> Absque synagogis facient vos : sed venit hora, ut omnis qui interficit vos arbitretur obsequium se præstare Deo.
<span id="x16_3" class="vn">3</span> Et hæc facient vobis, quia non noverunt Patrem, neque me.
<span id="x16_4" class="vn">4</span> Sed hæc locutus sum vobis, ut cum venerit hora eorum, reminiscamini quia ego dixi vobis.<br class="calibre6"/><br class="calibre6"/>
<span id="x16_5" class="vn">5</span> Hæc autem vobis ab initio non dixi, quia vobiscum eram. Et nunc vado ad eum qui misit me ; et nemo ex vobis interrogat me : Quo vadis ?
<span id="x16_6" class="vn">6</span> sed quia hæc locutus sum vobis, tristitia implevit cor vestrum.
<span id="x16_7" class="vn">7</span> Sed ego veritatem dico vobis : expedit vobis ut ego vadam : si enim non abiero, Paraclitus non veniet ad vos ; si autem abiero, mittam eum ad vos.
<span id="x16_8" class="vn">8</span> Et cum venerit ille, arguet mundum de peccato, et de justitia, et de judicio.
<span id="x16_9" class="vn">9</span> De peccato quidem, quia non crediderunt in me.
<span id="x16_10" class="vn">10</span> De justitia vero, quia ad Patrem vado, et jam non videbitis me.
<span id="x16_11" class="vn">11</span> De judicio autem, quia princeps hujus mundi jam judicatus est.
<span id="x16_12" class="vn">12</span> Adhuc multa habeo vobis dicere, sed non potestis portare modo.
<span id="x16_13" class="vn">13</span> Cum autem venerit ille Spiritus veritatis, docebit vos omnem veritatem : non enim loquetur a semetipso, sed quæcumque audiet loquetur, et quæ ventura sunt annuntiabit vobis.
<span id="x16_14" class="vn">14</span> Ille me clarificabit, quia de meo accipiet, et annuntiabit vobis.
<span id="x16_15" class="vn">15</span> Omnia quæcumque habet Pater, mea sunt. Propterea dixi : quia de meo accipiet, et annuntiabit vobis.<br class="calibre6"/><br class="calibre6"/>
<span id="x16_16" class="vn">16</span> Modicum, et jam non videbitis me ; et iterum modicum, et videbitis me : quia vado ad Patrem.
<span id="x16_17" class="vn">17</span> Dixerunt ergo ex discipulis ejus ad invicem : Quid est hoc quod dicit nobis : Modicum, et non videbitis me ; et iterum modicum, et videbitis me, et quia vado ad Patrem ?
<span id="x16_18" class="vn">18</span> Dicebant ergo : Quid est hoc quod dicit : Modicum ? nescimus quid loquitur.
<span id="x16_19" class="vn">19</span> Cognovit autem Jesus, quia volebant eum interrogare, et dixit eis : De hoc quæritis inter vos quia dixi : Modicum, et non videbitis me ; et iterum modicum, et videbitis me.
<span id="x16_20" class="vn">20</span> Amen, amen dico vobis : quia plorabitis, et flebitis vos, mundus autem gaudebit ; vos autem contristabimini, sed tristitia vestra vertetur in gaudium.
<span id="x16_21" class="vn">21</span> Mulier cum parit, tristitiam habet, quia venit hora ejus ; cum autem pepererit puerum, jam non meminit pressuræ propter gaudium, quia natus est homo in mundum.
<span id="x16_22" class="vn">22</span> Et vos igitur nunc quidem tristitiam habetis, iterum autem videbo vos, et gaudebit cor vestrum : et gaudium vestrum nemo tollet a vobis.
<span id="x16_23" class="vn">23</span> Et in illo die me non rogabitis quidquam. Amen, amen dico vobis : si quid petieritis Patrem in nomine meo, dabit vobis.
<span id="x16_24" class="vn">24</span> Usque modo non petistis quidquam in nomine meo : petite, et accipietis, ut gaudium vestrum sit plenum.<br class="calibre6"/><br class="calibre6"/>
<span id="x16_25" class="vn">25</span> Hæc in proverbiis locutus sum vobis. Venit hora cum jam non in proverbiis loquar vobis, sed palam de Patre annuntiabo vobis :
<span id="x16_26" class="vn">26</span> in illo die in nomine meo petetis : et non dico vobis quia ego rogabo Patrem de vobis :
<span id="x16_27" class="vn">27</span> ipse enim Pater amat vos, quia vos me amastis, et credidistis, quia ego a Deo exivi.
<span id="x16_28" class="vn">28</span> Exivi a Patre, et veni in mundum : iterum relinquo mundum, et vado ad Patrem.
<span id="x16_29" class="vn">29</span> Dicunt ei discipuli ejus : Ecce nunc palam loqueris, et proverbium nullum dicis :
<span id="x16_30" class="vn">30</span> nunc scimus quia scis omnia, et non opus est tibi ut quis te interroget : in hoc credimus quia a Deo existi.
<span id="x16_31" class="vn">31</span> Respondit eis Jesus : Modo creditis ?
<span id="x16_32" class="vn">32</span> ecce venit hora, et jam venit, ut dispergamini unusquisque in propria, et me solum relinquatis : et non sum solus, quia Pater mecum est.
<span id="x16_33" class="vn">33</span> Hæc locutus sum vobis, ut in me pacem habeatis. In mundo pressuram habebitis : sed confidite, ego vici mundum.
</div><div class="calibre5" id="calibre_pb_16"></div></body></html>
