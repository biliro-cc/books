<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur.
<span id="x6_2" class="vn">2</span> Qui autem fideles habent dominos, non contemnant, quia fratres sunt : sed magis serviant, quia fideles sunt et dilecti, qui beneficii participes sunt. Hæc doce, et exhortare.<br class="calibre6"/><br class="calibre6"/>
<span id="x6_3" class="vn">3</span> Si quis aliter docet, et non acquiescit sanis sermonibus Domini nostri Jesu Christi, et ei, quæ secundum pietatem est, doctrinæ :
<span id="x6_4" class="vn">4</span> superbus est, nihil sciens, sed languens circa quæstiones, et pugnas verborum : ex quibus oriuntur invidiæ, contentiones, blasphemiæ, suspiciones malæ,
<span id="x6_5" class="vn">5</span> conflictationes hominum mente corruptorum, et qui veritate privati sunt, existimantium quæstum esse pietatem.
<span id="x6_6" class="vn">6</span> Est autem quæstus magnus pietas cum sufficientia.
<span id="x6_7" class="vn">7</span> Nihil enim intulimus in hunc mundum : haud dubium quod nec auferre quid possumus.
<span id="x6_8" class="vn">8</span> Habentes autem alimenta, et quibus tegamur, his contenti simus.
<span id="x6_9" class="vn">9</span> Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quæ mergunt homines in interitum et perditionem.
<span id="x6_10" class="vn">10</span> Radix enim omnium malorum est cupiditas : quam quidam appetentes erraverunt a fide, et inseruerunt se doloribus multis.<br class="calibre6"/><br class="calibre6"/>
<span id="x6_11" class="vn">11</span> Tu autem, o homo Dei, hæc fuge : sectare vero justitiam, pietatem, fidem, caritatem, patientiam, mansuetudinem.
<span id="x6_12" class="vn">12</span> Certa bonum certamen fidei, apprehende vitam æternam, in qua vocatus es, et confessus bonam confessionem coram multis testibus.
<span id="x6_13" class="vn">13</span> Præcipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,
<span id="x6_14" class="vn">14</span> ut serves mandatum sine macula, irreprehensibile usque in adventum Domini nostri Jesu Christi,
<span id="x6_15" class="vn">15</span> quem suis temporibus ostendet beatus et solus potens, Rex regum, et Dominus dominantium :
<span id="x6_16" class="vn">16</span> qui solus habet immortalitatem, et lucem inhabitat inaccessibilem : quem nullus hominum vidit, sed nec videre potest : cui honor, et imperium sempiternum. Amen.
<span id="x6_17" class="vn">17</span> Divitibus hujus sæculi præcipe non sublime sapere, neque sperare in incerto divitiarum, sed in Deo vivo (qui præstat nobis omnia abunde ad fruendum)
<span id="x6_18" class="vn">18</span> bene agere, divites fieri in bonis operibus, facile tribuere, communicare,
<span id="x6_19" class="vn">19</span> thesaurizare sibi fundamentum bonum in futurum, ut apprehendant veram vitam.<br class="calibre6"/><br class="calibre6"/>
<span id="x6_20" class="vn">20</span> O Timothee, depositum custodi, devitans profanas vocum novitates, et oppositiones falsi nominis scientiæ,
<span id="x6_21" class="vn">21</span> quam quidam promittentes, circa fidem exciderunt. Gratia tecum. Amen.</div>
</body></html>
