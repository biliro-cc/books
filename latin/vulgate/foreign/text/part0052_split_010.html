<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Fratres, voluntas quidem cordis mei, et obsecratio ad Deum, fit pro illis in salutem.
<span id="x10_2" class="vn">2</span> Testimonium enim perhibeo illis quod æmulationem Dei habent, sed non secundum scientiam.
<span id="x10_3" class="vn">3</span> Ignorantes enim justitiam Dei, et suam quærentes statuere, justitiæ Dei non sunt subjecti.
<span id="x10_4" class="vn">4</span> Finis enim legis, Christus, ad justitiam omni credenti.<br class="calibre6"/><br class="calibre6"/>
<span id="x10_5" class="vn">5</span> Moyses enim scripsit, quoniam justitiam, quæ ex lege est, qui fecerit homo, vivet in ea.
<span id="x10_6" class="vn">6</span> Quæ autem ex fide est justitia, sic dicit : Ne dixeris in corde tuo : Quis ascendet in cælum ? id est, Christum deducere :
<span id="x10_7" class="vn">7</span> aut, Quis descendet in abyssum ? hoc est, Christum a mortuis revocare.
<span id="x10_8" class="vn">8</span> Sed quid dicit Scriptura ? Prope est verbum in ore tuo, et in corde tuo : hoc est verbum fidei, quod prædicamus.
<span id="x10_9" class="vn">9</span> Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris.
<span id="x10_10" class="vn">10</span> Corde enim creditur ad justitiam : ore autem confessio fit ad salutem.
<span id="x10_11" class="vn">11</span> Dicit enim Scriptura : Omnis qui credit in illum, non confundetur.
<span id="x10_12" class="vn">12</span> Non enim est distinctio Judæi et Græci : nam idem Dominus omnium, dives in omnes qui invocant illum.
<span id="x10_13" class="vn">13</span> Omnis enim quicumque invocaverit nomen Domini, salvus erit.<br class="calibre6"/><br class="calibre6"/>
<span id="x10_14" class="vn">14</span> Quomodo ergo invocabunt, in quem non crediderunt ? aut quomodo credent ei, quem non audierunt ? quomodo autem audient sine prædicante ?
<span id="x10_15" class="vn">15</span> quomodo vero prædicabunt nisi mittantur ? sicut scriptum est : Quam speciosi pedes evangelizantium pacem, evangelizantium bona !
<span id="x10_16" class="vn">16</span> Sed non omnes obediunt Evangelio. Isaias enim dicit : Domine, quis credidit auditui nostro ?
<span id="x10_17" class="vn">17</span> Ergo fides ex auditu, auditus autem per verbum Christi.
<span id="x10_18" class="vn">18</span> Sed dico : Numquid non audierunt ? Et quidem in omnem terram exivit sonus eorum, et in fines orbis terræ verba eorum.
<span id="x10_19" class="vn">19</span> Sed dico : Numquid Israël non cognovit ? Primus Moyses dicit : Ego ad æmulationem vos adducam in non gentem : in gentem insipientem, in iram vos mittam.
<span id="x10_20" class="vn">20</span> Isaias autem audet, et dicit : Inventus sum a non quærentibus me : palam apparui iis qui me non interrogabant.
<span id="x10_21" class="vn">21</span> Ad Israël autem dicit : Tota die expandi manus meas ad populum non credentem, et contradicentem.
</div><div class="calibre5" id="calibre_pb_10"></div></body></html>
