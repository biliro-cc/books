<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c46" id="c46"><span class="chapter-num">46</span></a><div class="poetry"> <span id="x46_1" class="vn">1</span> Fortis in bello Jesus Nave, successor Moysi in prophetis,<br class="calibre6"/> qui fuit magnus secundum nomen suum,<br class="calibre6"/>
<span id="x46_2" class="vn">2</span> maximus in salutem electorum Dei,<br class="calibre6"/> expugnare insurgentes hostes,<br class="calibre6"/> ut consequeretur hæreditatem Israël.<br class="calibre6"/>
<span id="x46_3" class="vn">3</span> Quam gloriam adeptus est in tollendo manus suas,<br class="calibre6"/> et jactando contra civitates rhomphæas !<br class="calibre6"/>
<span id="x46_4" class="vn">4</span> Quis ante illum sic restitit ?<br class="calibre6"/> nam hostes ipse Dominus perduxit.<br class="calibre6"/>
<span id="x46_5" class="vn">5</span> An non in iracundia ejus impeditus est sol,<br class="calibre6"/> et una dies facta est quasi duo ?<br class="calibre6"/>
<span id="x46_6" class="vn">6</span> Invocavit Altissimum potentem,<br class="calibre6"/> in oppugnando inimicos undique :<br class="calibre6"/> et audivit illum magnus et sanctus Deus,<br class="calibre6"/> in saxis grandinis virtutis valde fortis.<br class="calibre6"/>
<span id="x46_7" class="vn">7</span> Impetum fecit contra gentem hostilem,<br class="calibre6"/> et in descensu perdidit contrarios :<br class="calibre6"/>
<span id="x46_8" class="vn">8</span> ut cognoscant gentes potentiam ejus,<br class="calibre6"/> quia contra Deum pugnare non est facile.<br class="calibre6"/> Et secutus est a tergo potentis :<br class="calibre6"/>
<span id="x46_9" class="vn">9</span> et in diebus Moysi misericordiam fecit,<br class="calibre6"/> ipse, et Caleb filius Jephone,<br class="calibre6"/> stare contra hostem, et prohibere gentem a peccatis,<br class="calibre6"/> et perfringere murmur malitiæ.<br class="calibre6"/>
<span id="x46_10" class="vn">10</span> Et ipsi duo constituti a periculo liberati sunt<br class="calibre6"/> a numero sexcentorum millium peditum,<br class="calibre6"/> inducere illos in hæreditatem,<br class="calibre6"/> in terram quæ manat lac et mel.<br class="calibre6"/>
<span id="x46_11" class="vn">11</span> Et dedit Dominus ipsi Caleb fortitudinem,<br class="calibre6"/> et usque in senectutem permansit illi virtus,<br class="calibre6"/> ut ascenderet in excelsum terræ locum,<br class="calibre6"/> et semen ipsius obtinuit hæreditatem,<br class="calibre6"/>
<span id="x46_12" class="vn">12</span> ut viderent omnes filii Israël<br class="calibre6"/> quia bonum est obsequi sancto Deo.</div><br class="calibre6"/><br class="calibre6"/>
<div class="poetry"><span id="x46_13" class="vn">13</span> Et judices singuli suo nomine, quorum non est corruptum cor,<br class="calibre6"/> qui non aversi sunt a Domino,<br class="calibre6"/>
<span id="x46_14" class="vn">14</span> ut sit memoria illorum in benedictione,<br class="calibre6"/> et ossa eorum pullulent de loco suo :<br class="calibre6"/>
<span id="x46_15" class="vn">15</span> et nomen eorum permaneat in æternum,<br class="calibre6"/> permanens ad filios illorum, sanctorum virorum gloria.</div><br class="calibre6"/><br class="calibre6"/>
<div class="poetry"><span id="x46_16" class="vn">16</span> Dilectus a Domino Deo suo Samuel, propheta Domini,<br class="calibre6"/> renovavit imperium,<br class="calibre6"/> et unxit principes in gente sua.<br class="calibre6"/>
<span id="x46_17" class="vn">17</span> In lege Domini congregationem judicavit,<br class="calibre6"/> et vidit Deus Jacob :<br class="calibre6"/> et in fide sua probatus est propheta,<br class="calibre6"/>
<span id="x46_18" class="vn">18</span> et cognitus est in verbis suis fidelis,<br class="calibre6"/> quia vidit Deum lucis.<br class="calibre6"/>
<span id="x46_19" class="vn">19</span> Et invocavit Dominum omnipotentem,<br class="calibre6"/> in oppugnando hostes circumstantes undique,<br class="calibre6"/> in oblatione agni inviolati.<br class="calibre6"/>
<span id="x46_20" class="vn">20</span> Et intonuit de cælo Dominus,<br class="calibre6"/> et in sonitu magno auditam fecit vocem suam :<br class="calibre6"/>
<span id="x46_21" class="vn">21</span> et contrivit principes Tyriorum,<br class="calibre6"/> et omnes duces Philisthiim :<br class="calibre6"/>
<span id="x46_22" class="vn">22</span> et ante tempus finis vitæ suæ et sæculi,<br class="calibre6"/> testimonium præbuit in conspectu Domini et christi :<br class="calibre6"/> pecunias et usque ad calceamenta ab omni carne non accepit,<br class="calibre6"/> et non accusavit illum homo.<br class="calibre6"/>
<span id="x46_23" class="vn">23</span> Et post hoc dormivit : et notum fecit regi,<br class="calibre6"/> et ostendit illi finem vitæ suæ :<br class="calibre6"/> et exaltavit vocem suam de terra in prophetia,<br class="calibre6"/> delere impietatem gentis.</div>
</div><div class="calibre5" id="calibre_pb_46"></div></body></html>
