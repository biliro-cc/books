<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a><div class="poetry"> <span id="x17_1" class="vn">1</span> Magna sunt enim judicia tua, Domine,<br class="calibre6"/> et inenarrabilia verba tua :<br class="calibre6"/> propter hoc indisciplinatæ animæ erraverunt.<br class="calibre6"/>
<span id="x17_2" class="vn">2</span> Dum enim persuasum habent iniqui<br class="calibre6"/> posse dominari nationi sanctæ,<br class="calibre6"/> vinculis tenebrarum et longæ noctis compediti,<br class="calibre6"/> inclusi sub tectis,<br class="calibre6"/> fugitivi perpetuæ providentiæ jacuerunt.<br class="calibre6"/>
<span id="x17_3" class="vn">3</span> Et dum putant se latere in obscuris peccatis,<br class="calibre6"/> tenebroso oblivionis velamento dispersi sunt,<br class="calibre6"/> paventes horrende,<br class="calibre6"/> et cum admiratione nimia perturbati.<br class="calibre6"/>
<span id="x17_4" class="vn">4</span> Neque enim quæ continebat illos spelunca sine timore custodiebat,<br class="calibre6"/> quoniam sonitus descendens perturbabat illos,<br class="calibre6"/> et personæ tristes illis apparentes pavorem illis præstabant.<br class="calibre6"/>
<span id="x17_5" class="vn">5</span> Et ignis quidem nulla vis poterat illis lumen præbere,<br class="calibre6"/> nec siderum limpidæ flammæ<br class="calibre6"/> illuminare poterant illam noctem horrendam.<br class="calibre6"/>
<span id="x17_6" class="vn">6</span> Apparebat autem illis subitaneus ignis, timore plenus ;<br class="calibre6"/> et timore perculsi illius quæ non videbatur faciei,<br class="calibre6"/> æstimabant deteriora esse quæ videbantur.<br class="calibre6"/>
<span id="x17_7" class="vn">7</span> Et magicæ artis appositi erant derisus,<br class="calibre6"/> et sapientiæ gloriæ correptio cum contumelia.<br class="calibre6"/>
<span id="x17_8" class="vn">8</span> Illi enim qui promittebant<br class="calibre6"/> timores et perturbationes expellere se ab anima languente,<br class="calibre6"/> hi cum derisu pleni timore languebant.<br class="calibre6"/>
<span id="x17_9" class="vn">9</span> Nam etsi nihil illos ex monstris perturbabat,<br class="calibre6"/> transitu animalium et serpentium sibilatione commoti,<br class="calibre6"/> tremebundi peribant,<br class="calibre6"/> et aërem quem nulla ratione quis effugere posset, negantes se videre.<br class="calibre6"/>
<span id="x17_10" class="vn">10</span> Cum sit enim timida nequitia,<br class="calibre6"/> dat testimonium condemnationis :<br class="calibre6"/> semper enim præsumit sæva,<br class="calibre6"/> perturbata conscientia :<br class="calibre6"/>
<span id="x17_11" class="vn">11</span> nihil enim est timor nisi proditio cogitationis auxiliorum.<br class="calibre6"/>
<span id="x17_12" class="vn">12</span> Et dum ab intus minor est exspectatio,<br class="calibre6"/> majorem computat inscientiam ejus causæ,<br class="calibre6"/> de qua tormentum præstat.<br class="calibre6"/>
<span id="x17_13" class="vn">13</span> Illi autem qui impotentem vere noctem,<br class="calibre6"/> et ab infimis et ab altissimis inferis supervenientem,<br class="calibre6"/> eumdem somnum dormientes,<br class="calibre6"/>
<span id="x17_14" class="vn">14</span> aliquando monstrorum exagitabantur timore,<br class="calibre6"/> aliquando animæ deficiebant traductione :<br class="calibre6"/> subitaneus enim illis et insperatus timor supervenerat.<br class="calibre6"/>
<span id="x17_15" class="vn">15</span> Deinde si quisquam ex illis decidisset,<br class="calibre6"/> custodiebatur in carcere sine ferro reclusus.<br class="calibre6"/>
<span id="x17_16" class="vn">16</span> Si enim rusticus quis erat, aut pastor,<br class="calibre6"/> aut agri laborum operarius præoccupatus esset,<br class="calibre6"/> ineffugibilem sustinebat necessitatem ;<br class="calibre6"/>
<span id="x17_17" class="vn">17</span> una enim catena tenebrarum omnes erant colligati.<br class="calibre6"/> Sive spiritus sibilans,<br class="calibre6"/> aut inter spissos arborum ramos avium sonus suavis,<br class="calibre6"/> aut vis aquæ decurrentis nimium,<br class="calibre6"/>
<span id="x17_18" class="vn">18</span> aut sonus validus præcipitatarum petrarum,<br class="calibre6"/> aut ludentium animalium cursus invisus,<br class="calibre6"/> aut mugientium valida bestiarum vox,<br class="calibre6"/> aut resonans de altissimis montibus echo :<br class="calibre6"/> deficientes faciebant illos præ timore.<br class="calibre6"/>
<span id="x17_19" class="vn">19</span> Omnis enim orbis terrarum limpido illuminabatur lumine,<br class="calibre6"/> et non impeditis operibus continebatur.<br class="calibre6"/>
<span id="x17_20" class="vn">20</span> Solis autem illis superposita erat gravis nox,<br class="calibre6"/> imago tenebrarum quæ superventura illis erat :<br class="calibre6"/> ipsi ergo sibi erant graviores tenebris.</div>
</div><div class="calibre5" id="calibre_pb_17"></div></body></html>
