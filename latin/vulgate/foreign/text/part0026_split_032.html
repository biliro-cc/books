<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a><div class="poetry"> <span id="x32_1" class="vn">1</span> Rectorem te posuerunt ? noli extolli :<br class="calibre6"/> esto in illis quasi unus ex ipsis.<br class="calibre6"/>
<span id="x32_2" class="vn">2</span> Curam illorum habe, et sic conside,<br class="calibre6"/> et omni cura tua explicita recumbe :<br class="calibre6"/>
<span id="x32_3" class="vn">3</span> ut læteris propter illos,<br class="calibre6"/> et ornamentum gratiæ accipias coronam,<br class="calibre6"/> et dignationem consequaris corrogationis.<br class="calibre6"/>
<span id="x32_4" class="vn">4</span> Loquere major natu :<br class="calibre6"/> decet enim te<br class="calibre6"/>
<span id="x32_5" class="vn">5</span> primum verbum diligenti scientia,<br class="calibre6"/> et non impedias musicam.<br class="calibre6"/>
<span id="x32_6" class="vn">6</span> Ubi auditus non est, non effundas sermonem,<br class="calibre6"/> et importune noli extolli in sapientia tua.<br class="calibre6"/>
<span id="x32_7" class="vn">7</span> Gemmula carbunculi in ornamento auri,<br class="calibre6"/> et comparatio musicorum in convivio vini.<br class="calibre6"/>
<span id="x32_8" class="vn">8</span> Sicut in fabricatione auri signum est smaragdi,<br class="calibre6"/> sic numerus musicorum in jucundo et moderato vino.<br class="calibre6"/>
<span id="x32_9" class="vn">9</span> Audi tacens,<br class="calibre6"/> et pro reverentia accedet tibi bona gratia.<br class="calibre6"/>
<span id="x32_10" class="vn">10</span> Adolescens, loquere in tua causa vix.<br class="calibre6"/>
<span id="x32_11" class="vn">11</span> Si bis interrogatus fueris,<br class="calibre6"/> habeat caput responsum tuum.<br class="calibre6"/>
<span id="x32_12" class="vn">12</span> In multis esto quasi inscius,<br class="calibre6"/> et audi tacens simul et quærens.<br class="calibre6"/>
<span id="x32_13" class="vn">13</span> In medio magnatorum non præsumas :<br class="calibre6"/> et ubi sunt senes non multum loquaris.<br class="calibre6"/>
<span id="x32_14" class="vn">14</span> Ante grandinem præibit coruscatio :<br class="calibre6"/> et ante verecundiam præibit gratia,<br class="calibre6"/> et pro reverentia accedet tibi bona gratia.<br class="calibre6"/>
<span id="x32_15" class="vn">15</span> Et hora surgendi non te trices :<br class="calibre6"/> præcurre autem prior in domum tuam,<br class="calibre6"/> et illic avocare, et illic lude,<br class="calibre6"/>
<span id="x32_16" class="vn">16</span> et age conceptiones tuas,<br class="calibre6"/> et non in delictis et verbo superbo :<br class="calibre6"/>
<span id="x32_17" class="vn">17</span> et super his omnibus benedicito Dominum, qui fecit,<br class="calibre6"/> et inebriantem te ab omnibus bonis suis.</div><br class="calibre6"/><br class="calibre6"/>
<div class="poetry"><span id="x32_18" class="vn">18</span> Qui timet Dominum excipiet doctrinam ejus :<br class="calibre6"/> et qui vigilaverint ad illum invenient benedictionem.<br class="calibre6"/>
<span id="x32_19" class="vn">19</span> Qui quærit legem replebitur ab ea,<br class="calibre6"/> et qui insidiose agit scandalizabitur in ea.<br class="calibre6"/>
<span id="x32_20" class="vn">20</span> Qui timent Dominum invenient judicium justum,<br class="calibre6"/> et justitias quasi lumen accendent.<br class="calibre6"/>
<span id="x32_21" class="vn">21</span> Peccator homo vitabit correptionem,<br class="calibre6"/> et secundum voluntatem suam inveniet comparationem.<br class="calibre6"/>
<span id="x32_22" class="vn">22</span> Vir consilii non disperdet intelligentiam :<br class="calibre6"/> alienus et superbus non pertimescet timorem :<br class="calibre6"/>
<span id="x32_23" class="vn">23</span> etiam postquam fecit cum eo sine consilio,<br class="calibre6"/> et suis insectationibus arguetur.<br class="calibre6"/>
<span id="x32_24" class="vn">24</span> Fili, sine consilio nihil facias,<br class="calibre6"/> et post factum non pœnitebis.<br class="calibre6"/>
<span id="x32_25" class="vn">25</span> In via ruinæ non eas, et non offendes in lapides :<br class="calibre6"/> nec credas te viæ laboriosæ, ne ponas animæ tuæ scandalum.<br class="calibre6"/>
<span id="x32_26" class="vn">26</span> Et a filiis tuis cave,<br class="calibre6"/> et a domesticis tuis attende.<br class="calibre6"/>
<span id="x32_27" class="vn">27</span> In omni opere tuo crede ex fide animæ tuæ,<br class="calibre6"/> hoc est enim conservatio mandatorum.<br class="calibre6"/>
<span id="x32_28" class="vn">28</span> Qui credit Deo attendit mandatis :<br class="calibre6"/> et qui confidit in illo non minorabitur.</div>
</div><div class="calibre5" id="calibre_pb_32"></div></body></html>
