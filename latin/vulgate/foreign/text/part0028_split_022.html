<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c22" id="c22"><span class="chapter-num">22</span></a> <span id="x22_1" class="vn">1</span> Hæc dicit Dominus : Descende in domum regis Juda, et loqueris ibi verbum hoc,
<span id="x22_2" class="vn">2</span> et dices : <div class="poetry">Audi verbum Domini, rex Juda,<br class="calibre6"/> qui sedes super solium David :<br class="calibre6"/> tu et servi tui, et populus tuus,<br class="calibre6"/> qui ingredimini per portas istas.<br class="calibre6"/>
<span id="x22_3" class="vn">3</span> Hæc dicit Dominus :<br class="calibre6"/> Facite judicium et justitiam,<br class="calibre6"/> et liberate vi oppressum de manu calumniatoris :<br class="calibre6"/> et advenam, et pupillum, et viduam<br class="calibre6"/> nolite contristare, neque opprimatis inique,<br class="calibre6"/> et sanguinem innocentem ne effundatis in loco isto.<br class="calibre6"/>
<span id="x22_4" class="vn">4</span> Si enim facientes feceritis verbum istud,<br class="calibre6"/> ingredientur per portas domus hujus<br class="calibre6"/> reges sedentes de genere David super thronum ejus,<br class="calibre6"/> et ascendentes currus et equos,<br class="calibre6"/> ipsi, et servi, et populus eorum.<br class="calibre6"/>
<span id="x22_5" class="vn">5</span> Quod si non audieritis verba hæc :<br class="calibre6"/> in memetipso juravi, dicit Dominus,<br class="calibre6"/> quia in solitudinem erit domus hæc.<br class="calibre6"/>
<span id="x22_6" class="vn">6</span> Quia hæc dicit Dominus super domum regis Juda :<br class="calibre6"/> Galaad, tu mihi caput Libani,<br class="calibre6"/> si non posuero te solitudinem, urbes inhabitabiles !<br class="calibre6"/>
<span id="x22_7" class="vn">7</span> Et sanctificabo super te, interficientem virum et arma ejus :<br class="calibre6"/> et succident electas cedros tuas,<br class="calibre6"/> et præcipitabunt in ignem.<br class="calibre6"/>
<span id="x22_8" class="vn">8</span> Et pertransibunt gentes multæ per civitatem hanc,<br class="calibre6"/> et dicet unusquisque proximo suo :<br class="calibre6"/> Quare fecit Dominus sic civitati huic grandi ?<br class="calibre6"/>
<span id="x22_9" class="vn">9</span> Et respondebunt :<br class="calibre6"/> Eo quod dereliquerint pactum Domini Dei sui,<br class="calibre6"/> et adoraverint deos alienos, et servierint eis.<br class="calibre6"/>
<span id="x22_10" class="vn">10</span> Nolite flere mortuum,<br class="calibre6"/> neque lugeatis super eum fletu :<br class="calibre6"/> plangite eum qui egreditur,<br class="calibre6"/> quia non revertetur ultra,<br class="calibre6"/> nec videbit terram nativitatis suæ.<br class="calibre6"/>
<span id="x22_11" class="vn">11</span> Quia hæc dicit Dominus ad Sellum,<br class="calibre6"/> filium Josiæ, regem Juda,<br class="calibre6"/> qui regnavit pro Josia patre suo,<br class="calibre6"/> qui egressus est de loco isto :<br class="calibre6"/> Non revertetur huc amplius,<br class="calibre6"/>
<span id="x22_12" class="vn">12</span> sed in loco ad quem transtuli eum, ibi morietur,<br class="calibre6"/> et terram istam non videbit amplius.<br class="calibre6"/>
<span id="x22_13" class="vn">13</span> Væ qui ædificat domum suam in injustitia,<br class="calibre6"/> et cœnacula sua non in judicio :<br class="calibre6"/> amicum suum opprimet frustra,<br class="calibre6"/> et mercedem ejus non reddet ei :<br class="calibre6"/>
<span id="x22_14" class="vn">14</span> qui dicit : Ædificabo mihi domum latam,<br class="calibre6"/> et cœnacula spatiosa :<br class="calibre6"/> qui aperit sibi fenestras et facit laquearia cedrina,<br class="calibre6"/> pingitque sinopide.<br class="calibre6"/>
<span id="x22_15" class="vn">15</span> Numquid regnabis quoniam confers te cedro ?<br class="calibre6"/> pater tuus numquid non comedit et bibit,<br class="calibre6"/> et fecit judicium et justitiam tunc cum bene erat ei ?<br class="calibre6"/>
<span id="x22_16" class="vn">16</span> Judicavit causam pauperis et egeni in bonum suum :<br class="calibre6"/> numquid non ideo quia cognovit me ? dicit Dominus.<br class="calibre6"/>
<span id="x22_17" class="vn">17</span> Tui vero oculi et cor ad avaritiam,<br class="calibre6"/> et ad sanguinem innocentem fundendum,<br class="calibre6"/> et ad calumniam, et ad cursum mali operis.<br class="calibre6"/>
<span id="x22_18" class="vn">18</span> Propterea hæc dicit Dominus ad Joakim,<br class="calibre6"/> filium Josiæ, regem Juda :<br class="calibre6"/> Non plangent eum : Væ frater ! et væ soror !<br class="calibre6"/> non concrepabunt ei : Væ domine ! et væ inclyte !<br class="calibre6"/>
<span id="x22_19" class="vn">19</span> Sepultura asini sepelietur,<br class="calibre6"/> putrefactus et projectus extra portas Jerusalem.</div><br class="calibre6"/><br class="calibre6"/>
<div class="poetry"><span id="x22_20" class="vn">20</span> Ascende Libanum, et clama,<br class="calibre6"/> et in Basan da vocem tuam :<br class="calibre6"/> et clama ad transeuntes,<br class="calibre6"/> quia contriti sunt omnes amatores tui.<br class="calibre6"/>
<span id="x22_21" class="vn">21</span> Locutus sum ad te in abundantia tua,<br class="calibre6"/> et dixisti : Non audiam :<br class="calibre6"/> hæc est via tua ab adolescentia tua,<br class="calibre6"/> quia non audisti vocem meam.<br class="calibre6"/>
<span id="x22_22" class="vn">22</span> Omnes pastores tuos pascet ventus,<br class="calibre6"/> et amatores tui in captivitatem ibunt :<br class="calibre6"/> et tunc confunderis,<br class="calibre6"/> et erubesces ab omni malitia tua.<br class="calibre6"/>
<span id="x22_23" class="vn">23</span> Quæ sedes in Libano,<br class="calibre6"/> et nidificas in cedris,<br class="calibre6"/> quomodo congemuisti cum venissent tibi dolores,<br class="calibre6"/> quasi dolores parturientis ?<br class="calibre6"/>
<span id="x22_24" class="vn">24</span> Vivo ego, dicit Dominus,<br class="calibre6"/> quia si fuerit Jechonias filius Joakim regis Juda<br class="calibre6"/> annulus in manu dextera mea,<br class="calibre6"/> inde evellam eum,<br class="calibre6"/>
<span id="x22_25" class="vn">25</span> et dabo te in manu quærentium animam tuam,<br class="calibre6"/> et in manu quorum tu formidas faciem,<br class="calibre6"/> et in manu Nabuchodonosor regis Babylonis,<br class="calibre6"/> et in manu Chaldæorum :<br class="calibre6"/>
<span id="x22_26" class="vn">26</span> et mittam te, et matrem tuam quæ genuit te,<br class="calibre6"/> in terram alienam, in qua nati non estis,<br class="calibre6"/> ibique moriemini.<br class="calibre6"/>
<span id="x22_27" class="vn">27</span> Et in terram ad quam ipsi levant animam suam ut revertantur illuc,<br class="calibre6"/> non revertentur.<br class="calibre6"/>
<span id="x22_28" class="vn">28</span> Numquid vas fictile atque contritum<br class="calibre6"/> vir iste Jechonias ?<br class="calibre6"/> numquid vas absque omni voluptate ?<br class="calibre6"/> quare abjecti sunt ipse et semen ejus,<br class="calibre6"/> et projecti in terram quam ignoraverunt ?<br class="calibre6"/>
<span id="x22_29" class="vn">29</span> Terra, terra, terra, audi sermonem Domini.<br class="calibre6"/>
<span id="x22_30" class="vn">30</span> Hæc dicit Dominus :<br class="calibre6"/> Scribe virum istum sterilem,<br class="calibre6"/> virum qui in diebus suis non prosperabitur :<br class="calibre6"/> nec enim erit de semine ejus vir<br class="calibre6"/> qui sedeat super solium David,<br class="calibre6"/> et potestatem habeat ultra in Juda.</div>
</div><div class="calibre5" id="calibre_pb_22"></div></body></html>
