<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Et rex David senuerat, habebatque ætatis plurimos dies : cumque operiretur vestibus, non calefiebat.
<span id="x1_2" class="vn">2</span> Dixerunt ergo ei servi sui : Quæramus domino nostro regi adolescentulam virginem, et stet coram rege, et foveat eum, dormiatque in sinu suo, et calefaciat dominum nostrum regem.
<span id="x1_3" class="vn">3</span> Quæsierunt igitur adolescentulam speciosam in omnibus finibus Israël, et invenerunt Abisag Sunamitidem, et adduxerunt eam ad regem.
<span id="x1_4" class="vn">4</span> Erat autem puella pulchra nimis, dormiebatque cum rege, et ministrabat ei : rex vero non cognovit eam.<br class="calibre6"/><br class="calibre6"/>
<span id="x1_5" class="vn">5</span> Adonias autem filius Haggith elevabatur, dicens : Ego regnabo. Fecitque sibi currus et equites, et quinquaginta viros qui currerent ante eum.
<span id="x1_6" class="vn">6</span> Nec corripuit eum pater suus aliquando, dicens : Quare hoc fecisti ? Erat autem et ipse pulcher valde, secundus natu post Absalom.
<span id="x1_7" class="vn">7</span> Et sermo ei cum Joab filio Sarviæ, et cum Abiathar sacerdote, qui adjuvabant partes Adoniæ.
<span id="x1_8" class="vn">8</span> Sadoc vero sacerdos, et Banaias filius Jojadæ, et Nathan propheta, et Semei et Rei, et robur exercitus David, non erat cum Adonia.
<span id="x1_9" class="vn">9</span> Immolatis ergo Adonias arietibus et vitulis, et universis pinguibus, juxta lapidem Zoheleth, qui erat vicinus fonti Rogel, vocavit universos fratres suos filios regis, et omnes viros Juda servos regis.
<span id="x1_10" class="vn">10</span> Nathan autem prophetam, et Banaiam, et robustos quosque, et Salomonem fratrem suum non vocavit.<br class="calibre6"/><br class="calibre6"/>
<span id="x1_11" class="vn">11</span> Dixit itaque Nathan ad Bethsabee matrem Salomonis : Num audisti quod regnaverit Adonias filius Haggith, et dominus noster David hoc ignorat ?
<span id="x1_12" class="vn">12</span> Nunc ergo veni, accipe consilium a me, et salva animam tuam, filiique tui Salomonis.
<span id="x1_13" class="vn">13</span> Vade, et ingredere ad regem David, et dic ei : Nonne tu, domine mi rex, jurasti mihi ancillæ tuæ, dicens : Salomon filius tuus regnabit post me, et ipse sedebit in solio meo ? quare ergo regnat Adonias ?
<span id="x1_14" class="vn">14</span> Et adhuc ibi te loquente cum rege, ego veniam post te, et complebo sermones tuos.
<span id="x1_15" class="vn">15</span> Ingressa est itaque Bethsabee ad regem in cubiculum : rex autem senuerat nimis, et Abisag Sunamitis ministrabat ei.
<span id="x1_16" class="vn">16</span> Inclinavit se Bethsabee, et adoravit regem. Ad quam rex : Quid tibi, inquit, vis ?
<span id="x1_17" class="vn">17</span> Quæ respondens, ait : Domine mi, tu jurasti per Dominum Deum tuum ancillæ tuæ : Salomon filius tuus regnabit post me, et ipse sedebit in solio meo.
<span id="x1_18" class="vn">18</span> Et ecce nunc Adonias regnat, te, domine mi rex, ignorante.
<span id="x1_19" class="vn">19</span> Mactavit boves, et pinguia quæque, et arietes plurimos, et vocavit omnes filios regis, Abiathar quoque sacerdotem, et Joab principem militiæ : Salomonem autem servum tuum non vocavit.
<span id="x1_20" class="vn">20</span> Verumtamen, domine mi rex, in te oculi respiciunt totius Israël, ut indices eis quis sedere debeat in solio tuo, domine mi rex, post te.
<span id="x1_21" class="vn">21</span> Eritque, cum dormierit dominus meus rex cum patribus suis, erimus ego et filius meus Salomon peccatores.<br class="calibre6"/><br class="calibre6"/>
<span id="x1_22" class="vn">22</span> Adhuc illa loquente cum rege, Nathan propheta venit.
<span id="x1_23" class="vn">23</span> Et nuntiaverunt regi, dicentes : Adest Nathan propheta. Cumque introisset in conspectu regis, et adorasset eum pronus in terram,
<span id="x1_24" class="vn">24</span> dixit Nathan : Domine mi rex, tu dixisti : Adonias regnet post me, et ipse sedeat super thronum meum ?
<span id="x1_25" class="vn">25</span> Quia descendit hodie, et immolavit boves, et pinguia, et arietes plurimos, et vocavit universos filios regis et principes exercitus, Abiathar quoque sacerdotem, illisque vescentibus et bibentibus coram eo, et dicentibus : Vivat rex Adonias :
<span id="x1_26" class="vn">26</span> me servum tuum, et Sadoc sacerdotem, et Banaiam filium Jojadæ, et Salomonem famulum tuum non vocavit.
<span id="x1_27" class="vn">27</span> Numquid a domino meo rege exivit hoc verbum, et mihi non indicasti servo tuo quis sessurus esset super thronum domini mei regis post eum ?
<span id="x1_28" class="vn">28</span> Et respondit rex David, dicens : Vocate ad me Bethsabee. Quæ cum fuisset ingressa coram rege, et stetisset ante eum,
<span id="x1_29" class="vn">29</span> juravit rex, et ait : Vivit Dominus, qui eruit animam meam de omni angustia,
<span id="x1_30" class="vn">30</span> quia sicut juravi tibi per Dominum Deum Israël, dicens : Salomon filius tuus regnabit post me, et ipse sedebit super solium meum pro me : sic faciam hodie.
<span id="x1_31" class="vn">31</span> Summissoque Bethsabee in terram vultu, adoravit regem, dicens : Vivat dominus meus David in æternum.<br class="calibre6"/><br class="calibre6"/>
<span id="x1_32" class="vn">32</span> Dixit quoque rex David : Vocate mihi Sadoc sacerdotem, et Nathan prophetam, et Banaiam filium Jojadæ. Qui cum ingressi fuissent coram rege,
<span id="x1_33" class="vn">33</span> dixit ad eos : Tollite vobiscum servos domini vestri, et imponite Salomonem filium meum super mulam meam, et ducite eum in Gihon.
<span id="x1_34" class="vn">34</span> Et ungat eum ibi Sadoc sacerdos et Nathan propheta in regem super Israël : et canetis buccina, atque dicetis : Vivat rex Salomon.
<span id="x1_35" class="vn">35</span> Et ascendetis post eum, et veniet, et sedebit super solium meum, et ipse regnabit pro me : illique præcipiam ut sit dux super Israël et super Judam.
<span id="x1_36" class="vn">36</span> Et respondit Banaias filius Jojadæ regi, dicens : Amen : sic loquatur Dominus Deus domini mei regis.
<span id="x1_37" class="vn">37</span> Quomodo fuit Dominus cum domino meo rege, sic sit cum Salomone, et sublimius faciat solium ejus a solio domini mei regis David.
<span id="x1_38" class="vn">38</span> Descendit ergo Sadoc sacerdos, et Nathan propheta, et Banaias filius Jojadæ, et Cerethi, et Phelethi : et imposuerunt Salomonem super mulam regis David, et adduxerunt eum in Gihon.
<span id="x1_39" class="vn">39</span> Sumpsitque Sadoc sacerdos cornu olei de tabernaculo, et unxit Salomonem : et cecinerunt buccina, et dixit omnis populus : Vivat rex Salomon.
<span id="x1_40" class="vn">40</span> Et ascendit universa multitudo post eum, et populus canentium tibiis, et lætantium gaudio magno : et insonuit terra a clamore eorum.<br class="calibre6"/><br class="calibre6"/>
<span id="x1_41" class="vn">41</span> Audivit autem Adonias, et omnes qui invitati fuerant ab eo : jamque convivium finitum erat : sed et Joab, audita voce tubæ, ait : Quid sibi vult clamor civitatis tumultuantis ?
<span id="x1_42" class="vn">42</span> Adhuc illo loquente, Jonathas filius Abiathar sacerdotis venit : cui dixit Adonias : Ingredere, quia vir fortis es, et bona nuntians.
<span id="x1_43" class="vn">43</span> Responditque Jonathas Adoniæ : Nequaquam : dominus enim noster rex David regem constituit Salomonem :
<span id="x1_44" class="vn">44</span> misitque cum eo Sadoc sacerdotem, et Nathan prophetam, et Banaiam filium Jojadæ, et Cerethi, et Phelethi, et imposuerunt eum super mulam regis.
<span id="x1_45" class="vn">45</span> Unxeruntque eum Sadoc sacerdos et Nathan propheta regem in Gihon : et ascenderunt inde lætantes, et insonuit civitas : hæc est vox quam audistis.
<span id="x1_46" class="vn">46</span> Sed et Salomon sedet super solium regni.
<span id="x1_47" class="vn">47</span> Et ingressi servi regis benedixerunt domino nostro regi David, dicentes : Amplificet Deus nomen Salomonis super nomen tuum, et magnificet thronus ejus super thronum tuum. Et adoravit rex in lectulo suo :
<span id="x1_48" class="vn">48</span> et locutus est : Benedictus Dominus Deus Israël, qui dedit hodie sedentem in solio meo, videntibus oculis meis.<br class="calibre6"/><br class="calibre6"/>
<span id="x1_49" class="vn">49</span> Territi sunt ergo, et surrexerunt omnes qui invitati fuerant ab Adonia, et ivit unusquisque in viam suam.
<span id="x1_50" class="vn">50</span> Adonias autem timens Salomonem, surrexit, et abiit, tenuitque cornu altaris.
<span id="x1_51" class="vn">51</span> Et nuntiaverunt Salomoni, dicentes : Ecce Adonias timens regem Salomonem, tenuit cornu altaris, dicens : Juret mihi rex Salomon hodie, quod non interficiat servum suum gladio.
<span id="x1_52" class="vn">52</span> Dixitque Salomon : Si fuerit vir bonus, non cadet ne unus quidem capillus ejus in terram : sin autem malum inventum fuerit in eo, morietur.
<span id="x1_53" class="vn">53</span> Misit ergo rex Salomon, et eduxit eum ab altari : et ingressus adoravit regem Salomonem : dixitque ei Salomon : Vade in domum tuam.
</div><div class="calibre5" id="calibre_pb_1"></div></body></html>
