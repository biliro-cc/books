<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Canticum Canticorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> Quis mihi det te fratrem meum,<br class="calibre6"/> sugentem ubera matris meæ,<br class="calibre6"/> ut inveniam te foris, et deosculer te,<br class="calibre6"/> et jam me nemo despiciat ?<br class="calibre6"/>
<span id="x8_2" class="vn">2</span> Apprehendam te, et ducam in domum matris meæ :<br class="calibre6"/> ibi me docebis,<br class="calibre6"/> et dabo tibi poculum ex vino condito,<br class="calibre6"/> et mustum malorum granatorum meorum.<br class="calibre6"/>
<span id="x8_3" class="vn">3</span> Læva ejus sub capite meo,<br class="calibre6"/> et dextera illius amplexabitur me.<br class="calibre6"/>
<span id="x8_4" class="vn">4</span> <span class="speaker">Sponsus.</span> Adjuro vos, filiæ Jerusalem,<br class="calibre6"/> ne suscitetis, neque evigilare faciatis dilectam,<br class="calibre6"/> donec ipsa velit.<br class="calibre6"/>
<span id="x8_5" class="vn">5</span> <span class="speaker">Chorus.</span> Quæ est ista quæ ascendit de deserto, deliciis affluens,<br class="calibre6"/> innixa super dilectum suum ?<br class="calibre6"/> <span class="speaker">Sponsus.</span> Sub arbore malo suscitavi te ;<br class="calibre6"/> ibi corrupta est mater tua,<br class="calibre6"/> ibi violata est genitrix tua.<br class="calibre6"/>
<span id="x8_6" class="vn">6</span> <span class="speaker">Sponsa.</span> Pone me ut signaculum super cor tuum,<br class="calibre6"/> ut signaculum super brachium tuum,<br class="calibre6"/> quia fortis est ut mors dilectio,<br class="calibre6"/> dura sicut infernus æmulatio :<br class="calibre6"/> lampades ejus lampades ignis atque flammarum.<br class="calibre6"/>
<span id="x8_7" class="vn">7</span> Aquæ multæ non potuerunt extinguere caritatem,<br class="calibre6"/> nec flumina obruent illam.<br class="calibre6"/> Si dederit homo omnem substantiam domus suæ pro dilectione,<br class="calibre6"/> quasi nihil despiciet eam.<br class="calibre6"/>
<span id="x8_8" class="vn">8</span> <span class="speaker">Chorus Fratrum.</span> Soror nostra parva,<br class="calibre6"/> et ubera non habet ;<br class="calibre6"/> quid faciemus sorori nostræ<br class="calibre6"/> in die quando alloquenda est ?<br class="calibre6"/>
<span id="x8_9" class="vn">9</span> Si murus est,<br class="calibre6"/> ædificemus super eum propugnacula argentea ;<br class="calibre6"/> si ostium est, compingamus illud tabulis cedrinis.<br class="calibre6"/>
<span id="x8_10" class="vn">10</span> <span class="speaker">Sponsa.</span> Ego murus, et ubera mea sicut turris,<br class="calibre6"/> ex quo facta sum coram eo, quasi pacem reperiens.<br class="calibre6"/>
<span id="x8_11" class="vn">11</span> <span class="speaker">Chorus Fratrum.</span> Vinea fuit pacifico in ea quæ habet populos :<br class="calibre6"/> tradidit eam custodibus ;<br class="calibre6"/> vir affert pro fructu ejus mille argenteos.<br class="calibre6"/>
<span id="x8_12" class="vn">12</span> <span class="speaker">Sponsa.</span> Vinea mea coram me est.<br class="calibre6"/> Mille tui pacifici,<br class="calibre6"/> et ducenti his qui custodiunt fructus ejus.<br class="calibre6"/>
<span id="x8_13" class="vn">13</span> <span class="speaker">Sponsus.</span> Quæ habitas in hortis, amici auscultant ;<br class="calibre6"/> fac me audire vocem tuam.<br class="calibre6"/>
<span id="x8_14" class="vn">14</span> <span class="speaker">Sponsa.</span> Fuge, dilecte mi, et assimilare capreæ,<br class="calibre6"/> hinnuloque cervorum super montes aromatum.</div></div>
</body></html>
