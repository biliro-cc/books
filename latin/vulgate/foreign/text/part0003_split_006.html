<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Locutus est Dominus ad Moysen, dicens :
<span id="x6_2" class="vn">2</span> Anima quæ peccaverit, et contempto Domino, negaverit proximo suo depositum quod fidei ejus creditum fuerat, vel vi aliquid extorserit, aut calumniam fecerit,
<span id="x6_3" class="vn">3</span> sive rem perditam invenerit, et inficians insuper pejeraverit, et quodlibet aliud ex pluribus fecerit, in quibus solent peccare homines,
<span id="x6_4" class="vn">4</span> convicta delicti,
<span id="x6_5" class="vn">5</span> reddet omnia, quæ per fraudem voluit obtinere, integra, et quintam insuper partem domino cui damnum intulerat.
<span id="x6_6" class="vn">6</span> Pro peccato autem suo offeret arietem immaculatum de grege, et dabit eum sacerdoti, juxta æstimationem mensuramque delicti :
<span id="x6_7" class="vn">7</span> qui rogabit pro eo coram Domino, et dimittetur illi pro singulis quæ faciendo peccavit.<br class="calibre6"/><br class="calibre6"/>
<span id="x6_8" class="vn">8</span> Locutusque est Dominus ad Moysen, dicens :
<span id="x6_9" class="vn">9</span> Præcipe Aaron et filiis ejus : Hæc est lex holocausti : cremabitur in altari tota nocte usque mane : ignis ex eodem altari erit.
<span id="x6_10" class="vn">10</span> Vestietur tunica sacerdos et feminalibus lineis : tolletque cineres, quos vorans ignis exussit, et ponens juxta altare,
<span id="x6_11" class="vn">11</span> spoliabitur prioribus vestimentis, indutusque aliis, efferret eos extra castra, et in loco mundissimo usque ad favillam consumi faciet.
<span id="x6_12" class="vn">12</span> Ignis autem in altari semper ardebit, quem nutriet sacerdos subjiciens ligna mane per singulos dies, et imposito holocausto, desuper adolebit adipes pacificorum.
<span id="x6_13" class="vn">13</span> Ignis est iste perpetuus, qui numquam deficiet in altari.
<span id="x6_14" class="vn">14</span> Hæc est lex sacrificii et libamentorum, quæ offerent filii Aaron coram Domino, et coram altari.
<span id="x6_15" class="vn">15</span> Tollet sacerdos pugillum similæ, quæ conspersa est oleo, et totum thus, quod super similam positum est : adolebitque illud in altari in monimentum odoris suavissimi Domino :
<span id="x6_16" class="vn">16</span> reliquam autem partem similæ comedet Aaron cum filiis suis, absque fermento : et comedet in loco sancto atrii tabernaculi.
<span id="x6_17" class="vn">17</span> Ideo autem non fermentabitur, quia pars ejus in Domini offertur incensum. Sanctum sanctorum erit, sicut pro peccato atque delicto.
<span id="x6_18" class="vn">18</span> Mares tantum stirpis Aaron comedent illud. Legitimum ac sempiternum erit in generationibus vestris de sacrificiis Domini : omnis qui tetigerit illa, sanctificabitur.
<span id="x6_19" class="vn">19</span> Locutusque est Dominus ad Moysen, dicens :
<span id="x6_20" class="vn">20</span> Hæc est oblatio Aaron, et filiorum ejus, quam offerre debent Domino in die unctionis suæ. Decimam partem ephi offerent similæ in sacrificio sempiterno, medium ejus mane, et medium ejus vespere :
<span id="x6_21" class="vn">21</span> quæ in sartagine oleo conspersa frigetur. Offeret autem eam calidam in odorem suavissimum Domino
<span id="x6_22" class="vn">22</span> sacerdos, qui jure patri successerit, et tota cremabitur in altari.
<span id="x6_23" class="vn">23</span> Omne enim sacrificium sacerdotum igne consumetur, nec quisquam comedet ex eo.<br class="calibre6"/><br class="calibre6"/>
<span id="x6_24" class="vn">24</span> Locutus est autem Dominus ad Moysen, dicens :
<span id="x6_25" class="vn">25</span> Loquere Aaron et filiis ejus : Ista est lex hostiæ pro peccato : in loco ubi offertur holocaustum, immolabitur coram Domino. Sanctum sanctorum est.
<span id="x6_26" class="vn">26</span> Sacerdos, qui offert, comedet eam in loco sancto, in atrio tabernaculi.
<span id="x6_27" class="vn">27</span> Quidquid tetigerit carnes ejus, sanctificabitur. Si de sanguine illius vestis fuerit aspersa, lavabitur in loco sancto.
<span id="x6_28" class="vn">28</span> Vas autem fictile, in quo cocta est, confringetur ; quod si vas æneum fuerit, defricabitur, et lavabitur aqua.
<span id="x6_29" class="vn">29</span> Omnis masculus de genere sacerdotali vescetur de carnibus ejus, quia Sanctum sanctorum est.
<span id="x6_30" class="vn">30</span> Hostia enim quæ cæditur pro peccato, cujus sanguis infertur in tabernaculum testimonii ad expiandum in sanctuario, non comedetur, sed comburetur igni.
</div><div class="calibre5" id="calibre_pb_6"></div></body></html>
