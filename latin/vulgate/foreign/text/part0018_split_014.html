<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judith - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Dixit autem Judith ad omnem populum : Audite me, fratres : suspendite caput hoc super muros nostros :
<span id="x14_2" class="vn">2</span> et erit, cum exierit sol, accipiat unusquisque arma sua, et exite cum impetu, non ut descendatis deorsum, sed quasi impetum facientes.
<span id="x14_3" class="vn">3</span> Tunc exploratores necesse erit ut fugiant ad principem suum excitandum ad pugnam.
<span id="x14_4" class="vn">4</span> Cumque duces eorum cucurrerint ad tabernaculum Holofernis, et invenerint eum truncum in suo sanguine volutatum, decidet super eos timor.
<span id="x14_5" class="vn">5</span> Cumque cognoveritis fugere eos, ite post illos securi, quoniam Dominus conteret eos sub pedibus vestris.
<span id="x14_6" class="vn">6</span> Tunc Achior, videns virtutem quam fecit Deus Israël, relicto gentilitatis ritu, credidit Deo, et circumcidit carnem præputii sui, et appositus est ad populum Israël, et omnis successio generis ejus usque in hodiernum diem.<br class="calibre6"/><br class="calibre6"/>
<span id="x14_7" class="vn">7</span> Mox autem ut ortus est dies, suspenderunt super muros caput Holofernis, accepitque unusquisque vir arma sua, et egressi sunt cum grandi strepitu et ululatu.
<span id="x14_8" class="vn">8</span> Quod videntes exploratores, ad tabernaculum Holofernis cucurrerunt.
<span id="x14_9" class="vn">9</span> Porro hi qui in tabernaculo erant, venientes, et ante ingressum cubiculi perstrepentes, excitandi gratia, inquietudinem arte moliebantur, ut non ab excitantibus, sed a sonantibus Holofernes evigilaret.
<span id="x14_10" class="vn">10</span> Nullus enim audebat cubiculum virtutis Assyriorum pulsando aut intrando aperire.
<span id="x14_11" class="vn">11</span> Sed cum venissent ejus duces ac tribuni, et universi majores exercitus regis Assyriorum, dixerunt cubiculariis :
<span id="x14_12" class="vn">12</span> Intrate, et excitate illum, quoniam egressi mures de cavernis suis, ausi sunt provocare nos ad prælium.
<span id="x14_13" class="vn">13</span> Tunc ingressus Vagao cubiculum ejus, stetit ante cortinam, et plausum fecit manibus suis : suspicabatur enim illum cum Judith dormire.
<span id="x14_14" class="vn">14</span> Sed cum nullum motum jacentis sensu aurium caperet, accessit proximans ad cortinam, et elevans eam, vidensque cadaver absque capite Holofernis in suo sanguine tabefactum jacere super terram, exclamavit voce magna cum fletu, et scidit vestimenta sua.
<span id="x14_15" class="vn">15</span> Et ingressus tabernaculum Judith, non invenit eam, et exiliit foras ad populum,
<span id="x14_16" class="vn">16</span> et dixit : Una mulier hebræa fecit confusionem in domo regis Nabuchodonosor : ecce enim Holofernes jacet in terra, et caput ejus non est in illo.
<span id="x14_17" class="vn">17</span> Quod cum audissent principes virtutis Assyriorum, sciderunt omnes vestimenta sua, et intolerabilis timor et tremor cecidit super eos, et turbati sunt animi eorum valde.
<span id="x14_18" class="vn">18</span> Et factus est clamor incomparabilis in medio castrorum eorum.
</div><div class="calibre5" id="calibre_pb_14"></div></body></html>
