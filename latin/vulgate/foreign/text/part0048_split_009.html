<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Et post dies sex assumit Jesus Petrum, et Jacobum, et Joannem, et ducit illos in montem excelsum seorsum solos, et transfiguratus est coram ipsis.
<span id="x9_2" class="vn">2</span> Et vestimenta ejus facta sunt splendentia, et candida nimis velut nix, qualia fullo non potest super terram candida facere.
<span id="x9_3" class="vn">3</span> Et apparuit illis Elias cum Moyse : et erant loquentes cum Jesu.
<span id="x9_4" class="vn">4</span> Et respondens Petrus, ait Jesu : Rabbi, bonum est nos hic esse : et faciamus tria tabernacula, tibi unum, et Moysi unum, et Eliæ unum.
<span id="x9_5" class="vn">5</span> Non enim sciebat quid diceret : erant enim timore exterriti.
<span id="x9_6" class="vn">6</span> Et facta est nubes obumbrans eos : et venit vox de nube, dicens : Hic est Filius meus carissimus : audite illum.
<span id="x9_7" class="vn">7</span> Et statim circumspicientes, neminem amplius viderunt, nisi Jesum tantum secum.
<span id="x9_8" class="vn">8</span> Et descendentibus illis de monte, præcepit illis ne cuiquam quæ vidissent, narrarent : nisi cum Filius hominis a mortuis resurrexerit.
<span id="x9_9" class="vn">9</span> Et verbum continuerunt apud se : conquirentes quid esset, cum a mortuis resurrexerit.
<span id="x9_10" class="vn">10</span> Et interrogabant eum, dicentes : Quid ergo dicunt pharisæi et scribæ, quia Eliam oportet venire primum ?
<span id="x9_11" class="vn">11</span> Qui respondens, ait illis : Elias cum venerit primo, restituet omnia : et quomodo scriptum est in Filium hominis, ut multa patiatur et contemnatur.
<span id="x9_12" class="vn">12</span> Sed dico vobis quia et Elias venit (et fecerunt illi quæcumque voluerunt) sicut scriptum est de eo.<br class="calibre6"/><br class="calibre6"/>
<span id="x9_13" class="vn">13</span> Et veniens ad discipulos suos, vidit turbam magnam circa eos, et scribas conquirentes cum illis.
<span id="x9_14" class="vn">14</span> Et confestim omnis populus videns Jesum, stupefactus est, et expaverunt, et accurrentes salutabant eum.
<span id="x9_15" class="vn">15</span> Et interrogavit eos : Quid inter vos conquiritis ?
<span id="x9_16" class="vn">16</span> Et respondens unus de turba, dixit : Magister, attuli filium meum ad te habentem spiritum mutum :
<span id="x9_17" class="vn">17</span> qui ubicumque eum apprehenderit, allidit illum, et spumat, et stridet dentibus, et arescit : et dixi discipulis tuis ut ejicerent illum, et non potuerunt.
<span id="x9_18" class="vn">18</span> Qui respondens eis, dixit : O generatio incredula, quamdiu apud vos ero ? quamdiu vos patiar ? afferte illum ad me.
<span id="x9_19" class="vn">19</span> Et attulerunt eum. Et cum vidisset eum, statim spiritus conturbavit illum : et elisus in terram, volutabatur spumans.
<span id="x9_20" class="vn">20</span> Et interrogavit patrem ejus : Quantum temporis est ex quo ei hoc accidit ? At ille ait : Ab infantia :
<span id="x9_21" class="vn">21</span> et frequenter eum in ignem, et in aquas misit ut eum perderet : sed si quid potes, adjuva nos, misertus nostri.
<span id="x9_22" class="vn">22</span> Jesus autem ait illi : Si potes credere, omnia possibilia sunt credenti.
<span id="x9_23" class="vn">23</span> Et continuo exclamans pater pueri, cum lacrimis aiebat : Credo, Domine ; adjuva incredulitatem meam.
<span id="x9_24" class="vn">24</span> Et cum videret Jesus concurrentem turbam, comminatus est spiritui immundo, dicens illi : Surde et mute spiritus, ego præcipio tibi, exi ab eo : et amplius ne introëas in eum.
<span id="x9_25" class="vn">25</span> Et exclamans, et multum discerpens eum, exiit ab eo, et factus est sicut mortuus, ita ut multi dicerent : Quia mortuus est.
<span id="x9_26" class="vn">26</span> Jesus autem tenens manum ejus elevavit eum, et surrexit.
<span id="x9_27" class="vn">27</span> Et cum introisset in domum, discipuli ejus secreto interrogabant eum : Quare nos non potuimus ejicere eum ?
<span id="x9_28" class="vn">28</span> Et dixit illis : Hoc genus in nullo potest exire, nisi in oratione et jejunio.
<span id="x9_29" class="vn">29</span> Et inde profecti prætergrediebantur Galilæam : nec volebat quemquam scire.<br class="calibre6"/><br class="calibre6"/>
<span id="x9_30" class="vn">30</span> Docebat autem discipulos suos, et dicebat illis : Quoniam Filius hominis tradetur in manus hominum, et occident eum, et occisus tertia die resurget.
<span id="x9_31" class="vn">31</span> At illi ignorabant verbum : et timebant interrogare eum.<br class="calibre6"/><br class="calibre6"/>
<span id="x9_32" class="vn">32</span> Et venerunt Capharnaum. Qui cum domi essent, interrogabat eos : Quid in via tractabatis ?
<span id="x9_33" class="vn">33</span> At illi tacebant : siquidem in via inter se disputaverunt : quis eorum major esset.
<span id="x9_34" class="vn">34</span> Et residens vocavit duodecim, et ait illis : Si quis vult primus esse, erit omnium novissimus, et omnium minister.
<span id="x9_35" class="vn">35</span> Et accipiens puerum, statuit eum in medio eorum : quem cum complexus esset, ait illis :
<span id="x9_36" class="vn">36</span> Quisquis unum ex hujusmodi pueris receperit in nomine meo, me recipit : et quicumque me susceperit, non me suscipit, sed eum qui misit me.<br class="calibre6"/><br class="calibre6"/>
<span id="x9_37" class="vn">37</span> Respondit illi Joannes, dicens : Magister, vidimus quemdam in nomine tuo ejicientem dæmonia, qui non sequitur nos, et prohibuimus eum.
<span id="x9_38" class="vn">38</span> Jesus autem ait : Nolite prohibere eum : nemo est enim qui faciat virtutem in nomine meo, et possit cito male loqui de me :
<span id="x9_39" class="vn">39</span> qui enim non est adversum vos, pro vobis est.
<span id="x9_40" class="vn">40</span> Quisquis enim potum dederit vobis calicem aquæ in nomine meo, quia Christi estis : amen dico vobis, non perdet mercedem suam.<br class="calibre6"/><br class="calibre6"/>
<span id="x9_41" class="vn">41</span> Et quisquis scandalizaverit unum ex his pusillis credentibus in me : bonum est ei magis si circumdaretur mola asinaria collo ejus, et in mare mitteretur.
<span id="x9_42" class="vn">42</span> Et si scandalizaverit te manus tua, abscide illam : bonum est tibi debilem introire in vitam, quam duas manus habentem ire in gehennam, in ignem inextinguibilem,
<span id="x9_43" class="vn">43</span> ubi vermis eorum non moritur, et ignis non extinguitur.
<span id="x9_44" class="vn">44</span> Et si pes tuus te scandalizat, amputa illum : bonum est tibi claudum introire in vitam æternam, quam duos pedes habentem mitti in gehennam ignis inextinguibilis,
<span id="x9_45" class="vn">45</span> ubi vermis eorum non moritur, et ignis non extinguitur.
<span id="x9_46" class="vn">46</span> Quod si oculus tuus scandalizat te, ejice eum : bonum est tibi luscum introire in regnum Dei, quam duos oculos habentem mitti in gehennam ignis,
<span id="x9_47" class="vn">47</span> ubi vermis eorum non moritur, et ignis non extinguitur.
<span id="x9_48" class="vn">48</span> Omnis enim igne salietur, et omnis victima sale salietur.
<span id="x9_49" class="vn">49</span> Bonum est sal : quod si sal insulsum fuerit, in quo illud condietis ? Habete in vobis sal, et pacem habete inter vos.
</div><div class="calibre5" id="calibre_pb_9"></div></body></html>
