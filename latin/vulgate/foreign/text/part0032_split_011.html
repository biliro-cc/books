<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Daniel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Ego autem ab anno primo Darii Medi stabam ut confortaretur et roboraretur.
<span id="x11_2" class="vn">2</span> Et nunc veritatem annuntiabo tibi. Ecce adhuc tres reges stabunt in Perside, et quartus ditabitur opibus nimiis super omnes : et cum invaluerit divitiis suis, concitabit omnes adversum regnum Græciæ.<br class="calibre6"/><br class="calibre6"/>
<span id="x11_3" class="vn">3</span> Surget vero rex fortis, et dominabitur potestate multa, et faciet quod placuerit ei.
<span id="x11_4" class="vn">4</span> Et cum steterit, conteretur regnum ejus, et dividetur in quatuor ventos cæli : sed non in posteros ejus, neque secundum potentiam illius, qua dominatus est : lacerabitur enim regnum ejus etiam in externos, exceptis his.<br class="calibre6"/><br class="calibre6"/>
<span id="x11_5" class="vn">5</span> Et confortabitur rex austri : et de principibus ejus prævalebit super eum, et dominabitur ditione : multa enim dominatio ejus.
<span id="x11_6" class="vn">6</span> Et post finem annorum fœderabuntur : filiaque regis austri veniet ad regem aquilonis facere amicitiam, et non obtinebit fortitudinem brachii, nec stabit semen ejus : et tradetur ipsa, et qui adduxerunt eam adolescentes ejus, et qui confortabant eam in temporibus.
<span id="x11_7" class="vn">7</span> Et stabit de germine radicum ejus plantatio : et veniet cum exercitu, et ingredietur provinciam regis aquilonis : et abutetur eis, et obtinebit.
<span id="x11_8" class="vn">8</span> Insuper et deos eorum, et sculptilia, vasa quoque pretiosa argenti et auri, captiva ducet in Ægyptum : ipse prævalebit adversus regem aquilonis.
<span id="x11_9" class="vn">9</span> Et intrabit in regnum rex austri, et revertetur ad terram suam.
<span id="x11_10" class="vn">10</span> Filii autem ejus provocabuntur, et congregabunt multitudinem exercituum plurimorum : et veniet properans, et inundans : et revertetur, et concitabitur, et congredietur cum robore ejus.
<span id="x11_11" class="vn">11</span> Et provocatus rex austri egredietur, et pugnabit adversus regem aquilonis, et præparabit multitudinem nimiam, et dabitur multitudo in manu ejus.
<span id="x11_12" class="vn">12</span> Et capiet multitudinem, et exaltabitur cor ejus, et dejiciet multa millia, sed non prævalebit.
<span id="x11_13" class="vn">13</span> Convertetur enim rex aquilonis, et præparabit multitudinem multo majorem quam prius : et in fine temporum annorumque veniet properans cum exercitu magno, et opibus nimiis.
<span id="x11_14" class="vn">14</span> Et in temporibus illis multi consurgent adversus regem austri : filii quoque prævaricatorum populi tui extollentur ut impleant visionem, et corruent.
<span id="x11_15" class="vn">15</span> Et venit rex aquilonis, et comportabit aggerem, et capiet urbes munitissimas : et brachia austri non sustinebunt, et consurgent electi ejus ad resistendum, et non erit fortitudo.
<span id="x11_16" class="vn">16</span> Et faciet veniens super eum juxta placitum suum, et non erit qui stet contra faciem ejus : et stabit in terra inclyta, et consumetur in manu ejus.
<span id="x11_17" class="vn">17</span> Et ponet faciem suam ut veniat ad tenendum universum regnum ejus, et recta faciet cum eo : et filiam feminarum dabit ei, ut evertat illud : et non stabit, nec illius erit.
<span id="x11_18" class="vn">18</span> Et convertet faciem suam ad insulas, et capiet multas : et cessare faciet principem opprobrii sui, et opprobrium ejus convertetur in eum.
<span id="x11_19" class="vn">19</span> Et convertet faciem suam ad imperium terræ suæ, et impinget, et corruet, et non invenietur.
<span id="x11_20" class="vn">20</span> Et stabit in loco ejus vilissimus, et indignus decore regio : et in paucis diebus conteretur, non in furore, nec in prælio.<br class="calibre6"/><br class="calibre6"/>
<span id="x11_21" class="vn">21</span> Et stabit in loco ejus despectus, et non tribuetur ei honor regius : et veniet clam, et obtinebit regnum in fraudulentia.
<span id="x11_22" class="vn">22</span> Et brachia pugnantis expugnabuntur a facie ejus, et conterentur : insuper et dux fœderis.
<span id="x11_23" class="vn">23</span> Et post amicitias, cum eo faciet dolum : et ascendet, et superabit in modico populo.
<span id="x11_24" class="vn">24</span> Et abundantes, et uberes urbes ingredietur : et faciet quæ non fecerunt patres ejus, et patres patrum ejus : rapinas, et prædam, et divitias eorum dissipabit, et contra firmissimas cogitationes inibit : et hoc usque ad tempus.
<span id="x11_25" class="vn">25</span> Et concitabitur fortitudo ejus, et cor ejus adversum regem austri in exercitu magno : et rex austri provocabitur ad bellum multis auxiliis, et fortibus nimis : et non stabunt, quia inibunt adversus eum consilia.
<span id="x11_26" class="vn">26</span> Et comedentes panem cum eo, conterent illum, exercitusque ejus opprimetur : et cadent interfecti plurimi.
<span id="x11_27" class="vn">27</span> Duorum quoque regum cor erit ut malefaciant, et ad mensam unam mendacium loquentur : et non proficient, quia adhuc finis in aliud tempus.
<span id="x11_28" class="vn">28</span> Et revertetur in terram suam cum opibus multis : et cor ejus adversum testamentum sanctum, et faciet, et revertetur in terram suam.
<span id="x11_29" class="vn">29</span> Statuto tempore revertetur, et veniet ad austrum : et non erit priori simile novissimum.
<span id="x11_30" class="vn">30</span> Et venient super eum trieres, et Romani : et percutietur, et revertetur, et indignabitur contra testamentum sanctuarii, et faciet : reverteturque, et cogitabit adversum eos qui dereliquerunt testamentum sanctuarii.<br class="calibre6"/><br class="calibre6"/>
<span id="x11_31" class="vn">31</span> Et brachia ex eo stabunt, et polluent sanctuarium fortitudinis, et auferent juge sacrificium : et dabunt abominationem in desolationem.
<span id="x11_32" class="vn">32</span> Et impii in testamentum simulabunt fraudulenter : populus autem sciens Deum suum, obtinebit, et faciet.
<span id="x11_33" class="vn">33</span> Et docti in populo docebunt plurimos : et ruent in gladio, et in flamma, et in captivitate, et in rapina dierum.
<span id="x11_34" class="vn">34</span> Cumque corruerint, sublevabuntur auxilio parvulo : et applicabuntur eis plurimi fraudulenter.
<span id="x11_35" class="vn">35</span> Et de eruditis ruent, ut conflentur, et eligantur, et dealbentur usque ad tempus præfinitum : quia adhuc aliud tempus erit.
<span id="x11_36" class="vn">36</span> Et faciet juxta voluntatem suam rex, et elevabitur, et magnificabitur adversus omnem deum : et adversus Deum deorum loquetur magnifica, et dirigetur, donec compleatur iracundia : perpetrata quippe est definitio.
<span id="x11_37" class="vn">37</span> Et Deum patrum suorum non reputabit : et erit in concupiscentiis feminarum, nec quemquam deorum curabit, quia adversum universa consurget.
<span id="x11_38" class="vn">38</span> Deum autem Maozim in loco suo venerabitur : et deum, quem ignoraverunt patres ejus, colet auro, et argento, et lapide pretioso, rebusque pretiosis.
<span id="x11_39" class="vn">39</span> Et faciet ut muniat Maozim cum deo alieno, quem cognovit, et multiplicabit gloriam, et dabit eis potestatem in multis, et terram dividet gratuito.<br class="calibre6"/><br class="calibre6"/>
<span id="x11_40" class="vn">40</span> Et in tempore præfinito præliabitur adversus eum rex austri, et quasi tempestas veniet contra illum rex aquilonis in curribus, et in equitibus, et in classe magna, et ingredietur terras, et conteret, et pertransiet.
<span id="x11_41" class="vn">41</span> Et introibit in terram gloriosam, et multæ corruent : hæ autem solæ salvabuntur de manu ejus, Edom, et Moab, et principium filiorum Ammon.
<span id="x11_42" class="vn">42</span> Et mittet manum suam in terras : et terra Ægypti non effugiet.
<span id="x11_43" class="vn">43</span> Et dominabitur thesaurorum auri, et argenti, et in omnibus pretiosis Ægypti : per Libyam quoque, et Æthiopiam transibit.
<span id="x11_44" class="vn">44</span> Et fama turbabit eum ab oriente et ab aquilone : et veniet in multitudine magna ut conterat et interficiat plurimos.
<span id="x11_45" class="vn">45</span> Et figet tabernaculum suum Apadno inter maria, super montem inclytum et sanctum : et veniet usque ad summitatem ejus, et nemo auxiliabitur ei.
</div><div class="calibre5" id="calibre_pb_11"></div></body></html>
