<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> An ignoratis, fratres (scientibus enim legem loquor), quia lex in homine dominatur quanto tempore vivit ?
<span id="x7_2" class="vn">2</span> Nam quæ sub viro est mulier, vivente viro, alligata est legi : si autem mortuus fuerit vir ejus, soluta est a lege viri.
<span id="x7_3" class="vn">3</span> Igitur, vivente viro, vocabitur adultera si fuerit cum alio viro : si autem mortuus fuerit vir ejus, liberata est a lege viri, ut non sit adultera si fuerit cum alio viro.
<span id="x7_4" class="vn">4</span> Itaque fratres mei, et vos mortificati estis legi per corpus Christi : ut sitis alterius, qui ex mortuis resurrexit, ut fructificemus Deo.
<span id="x7_5" class="vn">5</span> Cum enim essemus in carne, passiones peccatorum, quæ per legem erant, operabantur in membris nostris, ut fructificarent morti.
<span id="x7_6" class="vn">6</span> Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litteræ.<br class="calibre6"/><br class="calibre6"/>
<span id="x7_7" class="vn">7</span> Quid ergo dicemus ? lex peccatum est ? Absit. Sed peccatum non cognovi, nisi per legem : nam concupiscentiam nesciebam, nisi lex diceret : Non concupisces.
<span id="x7_8" class="vn">8</span> Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat.
<span id="x7_9" class="vn">9</span> Ego autem vivebam sine lege aliquando : sed cum venisset mandatum, peccatum revixit.
<span id="x7_10" class="vn">10</span> Ego autem mortuus sum : et inventum est mihi mandatum, quod erat ad vitam, hoc esse ad mortem.
<span id="x7_11" class="vn">11</span> Nam peccatum occasione accepta per mandatum, seduxit me, et per illud occidit.
<span id="x7_12" class="vn">12</span> Itaque lex quidem sancta, et mandatum sanctum, et justum, et bonum.<br class="calibre6"/><br class="calibre6"/>
<span id="x7_13" class="vn">13</span> Quod ergo bonum est, mihi factum est mors ? Absit. Sed peccatum, ut appareat peccatum, per bonum operatum est mihi mortem : ut fiat supra modum peccans peccatum per mandatum.
<span id="x7_14" class="vn">14</span> Scimus enim quia lex spiritualis est : ego autem carnalis sum, venundatus sub peccato.
<span id="x7_15" class="vn">15</span> Quod enim operor, non intelligo : non enim quod volo bonum, hoc ago : sed quod odi malum, illud facio.
<span id="x7_16" class="vn">16</span> Si autem quod nolo, illud facio : consentio legi, quoniam bona est.
<span id="x7_17" class="vn">17</span> Nunc autem jam non ego operor illud, sed quod habitat in me peccatum.
<span id="x7_18" class="vn">18</span> Scio enim quia non habitat in me, hoc est in carne mea, bonum. Nam velle, adjacet mihi : perficere autem bonum, non invenio.
<span id="x7_19" class="vn">19</span> Non enim quod volo bonum, hoc facio : sed quod nolo malum, hoc ago.
<span id="x7_20" class="vn">20</span> Si autem quod nolo, illud facio : jam non ego operor illud, sed quod habitat in me, peccatum.
<span id="x7_21" class="vn">21</span> Invenio igitur legem, volenti mihi facere bonum, quoniam mihi malum adjacet :
<span id="x7_22" class="vn">22</span> condelector enim legi Dei secundum interiorem hominem :
<span id="x7_23" class="vn">23</span> video autem aliam legem in membris meis, repugnantem legi mentis meæ, et captivantem me in lege peccati, quæ est in membris meis.
<span id="x7_24" class="vn">24</span> Infelix ego homo, quis me liberabit de corpore mortis hujus ?
<span id="x7_25" class="vn">25</span> gratia Dei per Jesum Christum Dominum nostrum. Igitur ego ipse mente servio legi Dei : carne autem, legi peccati.
</div><div class="calibre5" id="calibre_pb_7"></div></body></html>
