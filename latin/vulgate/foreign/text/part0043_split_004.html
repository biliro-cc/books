<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Et reversus est angelus qui loquebatur in me, et suscitavit me quasi virum qui suscitatur de somno suo.
<span id="x4_2" class="vn">2</span> Et dixit ad me : Quid tu vides ? Et dixi : Vidi, et ecce candelabrum aureum totum, et lampas ejus super caput ipsius, et septem lucernæ ejus super illud, et septem infusoria lucernis quæ erant super caput ejus.
<span id="x4_3" class="vn">3</span> Et duæ olivæ super illud : una a dextris lampadis, et una a sinistris ejus.
<span id="x4_4" class="vn">4</span> Et respondi, et aio ad angelum qui loquebatur in me, dicens : Quid sunt hæc, domine mi ?
<span id="x4_5" class="vn">5</span> Et respondit angelus qui loquebatur in me, et dixit ad me : Numquid nescis quid sunt hæc ? Et dixi : Non, domine mi.
<span id="x4_6" class="vn">6</span> Et respondit, et ait ad me, dicens : Hoc est verbum Domini ad Zorobabel, dicens : Non in exercitu, nec in robore, sed in spiritu meo, dicit Dominus exercituum.
<span id="x4_7" class="vn">7</span> Quis tu, mons magne, coram Zorobabel ? In planum : et educet lapidem primarium, et exæquabit gratiam gratiæ ejus.
<span id="x4_8" class="vn">8</span> Et factum est verbum Domini ad me, dicens :
<span id="x4_9" class="vn">9</span> Manus Zorobabel fundaverunt domum istam, et manus ejus perficient eam : et scietis quia Dominus exercituum misit me ad vos.
<span id="x4_10" class="vn">10</span> Quis enim despexit dies parvos ? Et lætabuntur, et videbunt lapidem stanneum in manu Zorobabel. Septem isti oculi sunt Domini, qui discurrunt in universam terram.
<span id="x4_11" class="vn">11</span> Et respondi, et dixi ad eum : Quid sunt duæ olivæ istæ, ad dexteram candelabri, et ad sinistram ejus ?
<span id="x4_12" class="vn">12</span> Et respondi secundo, et dixi ad eum : Quid sunt duæ spicæ olivarum quæ sunt juxta duo rostra aurea in quibus sunt suffusoria ex auro ?
<span id="x4_13" class="vn">13</span> Et ait ad me, dicens : Numquid nescis quid sunt hæc ? Et dixi : Non, domine mi.
<span id="x4_14" class="vn">14</span> Et dixit : Isti sunt duo filii olei, qui assistunt Dominatori universæ terræ.
</div><div class="calibre5" id="calibre_pb_4"></div></body></html>
