<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judicum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> Fuit eo tempore vir quidam de monte Ephraim nomine Michas,
<span id="x17_2" class="vn">2</span> qui dixit matri suæ : Mille et centum argenteos, quos separaveras tibi, et super quibus me audiente juraveras, ecce ego habeo, et apud me sunt. Cui illa respondit : Benedictus filius meus Domino.
<span id="x17_3" class="vn">3</span> Reddidit ergo eos matri suæ, quæ dixerat ei : Consecravi et vovi hoc argentum Domino, ut de manu mea suscipiat filius meus, et faciat sculptile atque conflatile : et nunc trado illud tibi.
<span id="x17_4" class="vn">4</span> Reddidit igitur eos matri suæ : quæ tulit ducentos argenteos, et dedit eos argentario, ut faceret ex eis sculptile atque conflatile, quod fuit in domo Michæ.
<span id="x17_5" class="vn">5</span> Qui ædiculam quoque in ea deo separavit, et fecit ephod, et theraphim, id est, vestem sacerdotalem, et idola : implevitque unius filiorum suorum manum, et factus est ei sacerdos.
<span id="x17_6" class="vn">6</span> In diebus illis non erat rex in Israël, sed unusquisque quod sibi rectum videbatur, hoc faciebat.<br class="calibre6"/><br class="calibre6"/>
<span id="x17_7" class="vn">7</span> Fuit quoque alter adolescens de Bethlehem Juda, ex cognatione ejus : eratque ipse Levites, et habitabat ibi.
<span id="x17_8" class="vn">8</span> Egressusque de civitate Bethlehem, peregrinari voluit ubicumque sibi commodum reperisset. Cumque venisset in montem Ephraim, iter faciens, et declinasset parumper in domum Michæ,
<span id="x17_9" class="vn">9</span> interrogatus est ab eo unde venisset. Qui respondit : Levita sum de Bethlehem Juda, et vado ut habitem ubi potuero, et utile mihi esse perspexero.
<span id="x17_10" class="vn">10</span> Dixitque Michas : Mane apud me, et esto mihi parens ac sacerdos : daboque tibi per annos singulos decem argenteos, ac vestem duplicem, et quæ ad victum sunt necessaria.
<span id="x17_11" class="vn">11</span> Acquievit, et mansit apud hominem, fuitque illi quasi unus de filiis.
<span id="x17_12" class="vn">12</span> Implevitque Michas manum ejus, et habuit puerum sacerdotem apud se :
<span id="x17_13" class="vn">13</span> Nunc scio, dicens, quod benefaciet mihi Deus habenti Levitici generis sacerdotem.
</div><div class="calibre5" id="calibre_pb_17"></div></body></html>
