<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a><div class="poetry"> <span id="x16_1" class="vn">1</span> Emitte agnum, Domine, dominatorem terræ,<br class="calibre6"/> de petra deserti<br class="calibre6"/> ad montem filiæ Sion.<br class="calibre6"/>
<span id="x16_2" class="vn">2</span> Et erit : sicut avis fugiens,<br class="calibre6"/> et pulli de nido avolantes,<br class="calibre6"/> sic erunt filiæ Moab<br class="calibre6"/> in transcensu Arnon.<br class="calibre6"/>
<span id="x16_3" class="vn">3</span> Ini consilium,<br class="calibre6"/> coge concilium ;<br class="calibre6"/> pone quasi noctem umbram tuam<br class="calibre6"/> in meridie ;<br class="calibre6"/> absconde fugientes, et vagos ne prodas.<br class="calibre6"/>
<span id="x16_4" class="vn">4</span> Habitabunt apud te profugi mei ;<br class="calibre6"/> Moab, esto latibulum eorum a facie vastatoris :<br class="calibre6"/> finitus est enim pulvis, consummatus est miser,<br class="calibre6"/> defecit qui conculcabat terram.<br class="calibre6"/>
<span id="x16_5" class="vn">5</span> Et præparabitur in misericordia solium,<br class="calibre6"/> et sedebit super illud in veritate<br class="calibre6"/> in tabernaculo David,<br class="calibre6"/> judicans et quærens judicium,<br class="calibre6"/> et velociter reddens quod justum est.<br class="calibre6"/>
<span id="x16_6" class="vn">6</span> Audivimus superbiam Moab :<br class="calibre6"/> superbus est valde ;<br class="calibre6"/> superbia ejus, et arrogantia ejus, et indignatio ejus<br class="calibre6"/> plus quam fortitudo ejus.<br class="calibre6"/>
<span id="x16_7" class="vn">7</span> Idcirco ululabit Moab ad Moab ;<br class="calibre6"/> universus ululabit :<br class="calibre6"/> his qui lætantur super muros cocti lateris,<br class="calibre6"/> loquimini plagas suas.<br class="calibre6"/>
<span id="x16_8" class="vn">8</span> Quoniam suburbana Hesebon deserta sunt,<br class="calibre6"/> et vineam Sabama<br class="calibre6"/> domini gentium exciderunt :<br class="calibre6"/> flagella ejus usque ad Jazer pervenerunt,<br class="calibre6"/> erraverunt in deserto ;<br class="calibre6"/> propagines ejus relictæ sunt,<br class="calibre6"/> transierunt mare.<br class="calibre6"/>
<span id="x16_9" class="vn">9</span> Super hoc plorabo in fletu Jazer<br class="calibre6"/> vineam Sabama ;<br class="calibre6"/> inebriabo de lacrima mea,<br class="calibre6"/> Hesebon et Eleale,<br class="calibre6"/> quoniam super vindemiam tuam et super messem tuam<br class="calibre6"/> vox calcantium irruit.<br class="calibre6"/>
<span id="x16_10" class="vn">10</span> Et auferetur lætitia et exsultatio de Carmelo,<br class="calibre6"/> et in vineis non exsultabit neque jubilabit.<br class="calibre6"/> Vinum in torculari non calcabit qui calcare consueverat ;<br class="calibre6"/> vocem calcantium abstuli.<br class="calibre6"/>
<span id="x16_11" class="vn">11</span> Super hoc venter meus ad Moab<br class="calibre6"/> quasi cithara sonabit,<br class="calibre6"/> et viscera mea ad murum cocti lateris.<br class="calibre6"/>
<span id="x16_12" class="vn">12</span> Et erit : cum apparuerit quod laboravit Moab<br class="calibre6"/> super excelsis suis,<br class="calibre6"/> ingredietur ad sancta sua ut obsecret,<br class="calibre6"/> et non valebit.</div>
<span id="x16_13" class="vn">13</span> Hoc verbum quod locutus est Dominus ad Moab ex tunc.
<span id="x16_14" class="vn">14</span> Et nunc locutus est Dominus, dicens : In tribus annis, quasi anni mercenarii, auferetur gloria Moab super omni populo multo, et relinquetur parvus et modicus, nequaquam multus.
</div><div class="calibre5" id="calibre_pb_16"></div></body></html>
