<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c40" id="c40"><span class="chapter-num">40</span></a> <span id="x40_1" class="vn">1</span> Respondens autem Dominus Job de turbine, dixit :
<div class="poetry"><span id="x40_2" class="vn">2</span> Accinge sicut vir lumbos tuos :<br class="calibre6"/> interrogabo te, et indica mihi.<br class="calibre6"/>
<span id="x40_3" class="vn">3</span> Numquid irritum facies judicium meum,<br class="calibre6"/> et condemnabis me, ut tu justificeris ?<br class="calibre6"/>
<span id="x40_4" class="vn">4</span> Et si habes brachium sicut Deus ?<br class="calibre6"/> et si voce simili tonas ?<br class="calibre6"/>
<span id="x40_5" class="vn">5</span> Circumda tibi decorem, et in sublime erigere,<br class="calibre6"/> et esto gloriosus, et speciosis induere vestibus.<br class="calibre6"/>
<span id="x40_6" class="vn">6</span> Disperge superbos in furore tuo,<br class="calibre6"/> et respiciens omnem arrogantem humilia.<br class="calibre6"/>
<span id="x40_7" class="vn">7</span> Respice cunctos superbos, et confunde eos,<br class="calibre6"/> et contere impios in loco suo.<br class="calibre6"/>
<span id="x40_8" class="vn">8</span> Absconde eos in pulvere simul,<br class="calibre6"/> et facies eorum demerge in foveam.<br class="calibre6"/>
<span id="x40_9" class="vn">9</span> Et ego confitebor<br class="calibre6"/> quod salvare te possit dextera tua.<br class="calibre6"/>
<span id="x40_10" class="vn">10</span> Ecce behemoth quem feci tecum,<br class="calibre6"/> fœnum quasi bos comedet.<br class="calibre6"/>
<span id="x40_11" class="vn">11</span> Fortitudo ejus in lumbis ejus,<br class="calibre6"/> et virtus illius in umbilico ventris ejus.<br class="calibre6"/>
<span id="x40_12" class="vn">12</span> Stringit caudam suam quasi cedrum ;<br class="calibre6"/> nervi testiculorum ejus perplexi sunt.<br class="calibre6"/>
<span id="x40_13" class="vn">13</span> Ossa ejus velut fistulæ æris ;<br class="calibre6"/> cartilago illius quasi laminæ ferreæ.<br class="calibre6"/>
<span id="x40_14" class="vn">14</span> Ipse est principium viarum Dei :<br class="calibre6"/> qui fecit eum applicabit gladium ejus.<br class="calibre6"/>
<span id="x40_15" class="vn">15</span> Huic montes herbas ferunt :<br class="calibre6"/> omnes bestiæ agri ludent ibi.<br class="calibre6"/>
<span id="x40_16" class="vn">16</span> Sub umbra dormit in secreto calami,<br class="calibre6"/> et in locis humentibus.<br class="calibre6"/>
<span id="x40_17" class="vn">17</span> Protegunt umbræ umbram ejus :<br class="calibre6"/> circumdabunt eum salices torrentis.<br class="calibre6"/>
<span id="x40_18" class="vn">18</span> Ecce absorbebit fluvium, et non mirabitur,<br class="calibre6"/> et habet fiduciam quod influat Jordanis in os ejus.<br class="calibre6"/>
<span id="x40_19" class="vn">19</span> In oculis ejus quasi hamo capiet eum,<br class="calibre6"/> et in sudibus perforabit nares ejus.<br class="calibre6"/>
<span id="x40_20" class="vn">20</span> An extrahere poteris Leviathan hamo,<br class="calibre6"/> et fune ligabis linguam ejus ?<br class="calibre6"/>
<span id="x40_21" class="vn">21</span> Numquid pones circulum in naribus ejus,<br class="calibre6"/> aut armilla perforabis maxillam ejus ?<br class="calibre6"/>
<span id="x40_22" class="vn">22</span> Numquid multiplicabit ad te preces,<br class="calibre6"/> aut loquetur tibi mollia ?<br class="calibre6"/>
<span id="x40_23" class="vn">23</span> Numquid feriet tecum pactum,<br class="calibre6"/> et accipies eum servum sempiternum ?<br class="calibre6"/>
<span id="x40_24" class="vn">24</span> Numquid illudes ei quasi avi,<br class="calibre6"/> aut ligabis eum ancillis tuis ?<br class="calibre6"/>
<span id="x40_25" class="vn">25</span> Concident eum amici ?<br class="calibre6"/> divident illum negotiatores ?<br class="calibre6"/>
<span id="x40_26" class="vn">26</span> Numquid implebis sagenas pelle ejus,<br class="calibre6"/> et gurgustium piscium capite illius ?<br class="calibre6"/>
<span id="x40_27" class="vn">27</span> Pone super eum manum tuam :<br class="calibre6"/> memento belli, nec ultra addas loqui.<br class="calibre6"/>
<span id="x40_28" class="vn">28</span> Ecce spes ejus frustrabitur eum,<br class="calibre6"/> et videntibus cunctis præcipitabitur.</div>
</div><div class="calibre5" id="calibre_pb_40"></div></body></html>
