<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c34" id="c34"><span class="chapter-num">34</span></a> <span id="x34_1" class="vn">1</span> Ipsi David. <div class="poetry">Judica, Domine, nocentes me ;<br class="calibre6"/> expugna impugnantes me.<br class="calibre6"/>
<span id="x34_2" class="vn">2</span> Apprehende arma et scutum,<br class="calibre6"/> et exsurge in adjutorium mihi.<br class="calibre6"/>
<span id="x34_3" class="vn">3</span> Effunde frameam, et conclude adversus eos qui persequuntur me ;<br class="calibre6"/> dic animæ meæ : Salus tua ego sum.<br class="calibre6"/>
<span id="x34_4" class="vn">4</span> Confundantur et revereantur quærentes animam meam ;<br class="calibre6"/> avertantur retrorsum et confundantur cogitantes mihi mala.<br class="calibre6"/>
<span id="x34_5" class="vn">5</span> Fiant tamquam pulvis ante faciem venti,<br class="calibre6"/> et angelus Domini coarctans eos.<br class="calibre6"/>
<span id="x34_6" class="vn">6</span> Fiat via illorum tenebræ et lubricum,<br class="calibre6"/> et angelus Domini persequens eos.<br class="calibre6"/>
<span id="x34_7" class="vn">7</span> Quoniam gratis absconderunt mihi interitum laquei sui ; supervacue exprobraverunt animam meam.<br class="calibre6"/>
<span id="x34_8" class="vn">8</span> Veniat illi laqueus quem ignorat,<br class="calibre6"/> et captio quam abscondit apprehendat eum,<br class="calibre6"/> et in laqueum cadat in ipsum.<br class="calibre6"/>
<span id="x34_9" class="vn">9</span> Anima autem mea exsultabit in Domino,<br class="calibre6"/> et delectabitur super salutari suo.<br class="calibre6"/>
<span id="x34_10" class="vn">10</span> Omnia ossa mea dicent :<br class="calibre6"/> Domine, quis similis tibi ?<br class="calibre6"/> eripiens inopem de manu fortiorum ejus ;<br class="calibre6"/> egenum et pauperem a diripientibus eum.<br class="calibre6"/>
<span id="x34_11" class="vn">11</span> Surgentes testes iniqui,<br class="calibre6"/> quæ ignorabam interrogabant me.<br class="calibre6"/>
<span id="x34_12" class="vn">12</span> Retribuebant mihi mala pro bonis,<br class="calibre6"/> sterilitatem animæ meæ.<br class="calibre6"/>
<span id="x34_13" class="vn">13</span> Ego autem, cum mihi molesti essent, induebar cilicio ;<br class="calibre6"/> humiliabam in jejunio animam meam,<br class="calibre6"/> et oratio mea in sinu meo convertetur.<br class="calibre6"/>
<span id="x34_14" class="vn">14</span> Quasi proximum et quasi fratrem nostrum sic complacebam ;<br class="calibre6"/> quasi lugens et contristatus sic humiliabar.<br class="calibre6"/>
<span id="x34_15" class="vn">15</span> Et adversum me lætati sunt, et convenerunt ;<br class="calibre6"/> congregata sunt super me flagella, et ignoravi.<br class="calibre6"/>
<span id="x34_16" class="vn">16</span> Dissipati sunt, nec compuncti ;<br class="calibre6"/> tentaverunt me, subsannaverunt me subsannatione ;<br class="calibre6"/> frenduerunt super me dentibus suis.<br class="calibre6"/>
<span id="x34_17" class="vn">17</span> Domine, quando respicies ?<br class="calibre6"/> Restitue animam meam a malignitate eorum ;<br class="calibre6"/> a leonibus unicam meam.<br class="calibre6"/>
<span id="x34_18" class="vn">18</span> Confitebor tibi in ecclesia magna ; in populo gravi laudabo te.<br class="calibre6"/>
<span id="x34_19" class="vn">19</span> Non supergaudeant mihi qui adversantur mihi inique,<br class="calibre6"/> qui oderunt me gratis, et annuunt oculis.<br class="calibre6"/>
<span id="x34_20" class="vn">20</span> Quoniam mihi quidem pacifice loquebantur ;<br class="calibre6"/> et in iracundia terræ loquentes, dolos cogitabant.<br class="calibre6"/>
<span id="x34_21" class="vn">21</span> Et dilataverunt super me os suum ;<br class="calibre6"/> dixerunt : Euge, euge ! viderunt oculi nostri.<br class="calibre6"/>
<span id="x34_22" class="vn">22</span> Vidisti, Domine : ne sileas ;<br class="calibre6"/> Domine, ne discedas a me.<br class="calibre6"/>
<span id="x34_23" class="vn">23</span> Exsurge et intende judicio meo, Deus meus ;<br class="calibre6"/> et Dominus meus, in causam meam.<br class="calibre6"/>
<span id="x34_24" class="vn">24</span> Judica me secundum justitiam tuam, Domine Deus meus,<br class="calibre6"/> et non supergaudeant mihi.<br class="calibre6"/>
<span id="x34_25" class="vn">25</span> Non dicant in cordibus suis : Euge, euge, animæ nostræ ;<br class="calibre6"/> nec dicant : Devoravimus eum.<br class="calibre6"/>
<span id="x34_26" class="vn">26</span> Erubescant et revereantur simul qui gratulantur malis meis ;<br class="calibre6"/> induantur confusione et reverentia qui magna loquuntur super me.<br class="calibre6"/>
<span id="x34_27" class="vn">27</span> Exsultent et lætentur qui volunt justitiam meam ;<br class="calibre6"/> et dicant semper : Magnificetur Dominus, qui volunt pacem servi ejus.<br class="calibre6"/>
<span id="x34_28" class="vn">28</span> Et lingua mea meditabitur justitiam tuam ;<br class="calibre6"/> tota die laudem tuam.</div>
</div><div class="calibre5" id="calibre_pb_34"></div></body></html>
