<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> In illo tempore abiit Jesus per sata sabbato : discipuli autem ejus esurientes cœperunt vellere spicas, et manducare.
<span id="x12_2" class="vn">2</span> Pharisæi autem videntes, dixerunt ei : Ecce discipuli tui faciunt quod non licet facere sabbatis.
<span id="x12_3" class="vn">3</span> At ille dixit eis : Non legistis quid fecerit David, quando esuriit, et qui cum eo erant :
<span id="x12_4" class="vn">4</span> quomodo intravit in domum Dei, et panes propositionis comedit, quos non licebat ei edere, neque his qui cum eo erant, nisi solis sacerdotibus ?
<span id="x12_5" class="vn">5</span> aut non legistis in lege quia sabbatis sacerdotes in templo sabbatum violant, et sine crimine sunt ?
<span id="x12_6" class="vn">6</span> Dico autem vobis, quia templo major est hic.
<span id="x12_7" class="vn">7</span> Si autem sciretis, quid est : Misericordiam volo, et non sacrificium : numquam condemnassetis innocentes :
<span id="x12_8" class="vn">8</span> dominus enim est Filius hominis etiam sabbati.<br class="calibre6"/><br class="calibre6"/>
<span id="x12_9" class="vn">9</span> Et cum inde transisset, venit in synagogam eorum.
<span id="x12_10" class="vn">10</span> Et ecce homo manum habens aridam, et interrogabant eum, dicentes : Si licet sabbatis curare ? ut accusarent eum.
<span id="x12_11" class="vn">11</span> Ipse autem dixit illis : Quis erit ex vobis homo, qui habeat ovem unam, et si ceciderit hæc sabbatis in foveam, nonne tenebit et levabit eam ?
<span id="x12_12" class="vn">12</span> Quanto magis melior est homo ove ? itaque licet sabbatis benefacere.
<span id="x12_13" class="vn">13</span> Tunc ait homini : Extende manum tuam. Et extendit, et restituta est sanitati sicut altera.
<span id="x12_14" class="vn">14</span> Exeuntes autem pharisæi, consilium faciebant adversus eum, quomodo perderent eum.
<span id="x12_15" class="vn">15</span> Jesus autem sciens recessit inde : et secuti sunt eum multi, et curavit eos omnes :
<span id="x12_16" class="vn">16</span> et præcepit eis ne manifestum eum facerent.
<span id="x12_17" class="vn">17</span> Ut adimpleretur quod dictum est per Isaiam prophetam, dicentem :
<div class="poetry"><span id="x12_18" class="vn">18</span> Ecce puer meus, quem elegi, dilectus meus,<br class="calibre6"/> in quo bene complacuit animæ meæ.<br class="calibre6"/> Ponam spiritum meum super eum,<br class="calibre6"/> et judicium gentibus nuntiabit.<br class="calibre6"/>
<span id="x12_19" class="vn">19</span> Non contendet, neque clamabit,<br class="calibre6"/> neque audiet aliquis in plateis vocem ejus :<br class="calibre6"/>
<span id="x12_20" class="vn">20</span> arundinem quassatam non confringet,<br class="calibre6"/> et linum fumigans non extinguet,<br class="calibre6"/> donec ejiciat ad victoriam judicium :<br class="calibre6"/>
<span id="x12_21" class="vn">21</span> et in nomine ejus gentes sperabunt.</div><br class="calibre6"/><br class="calibre6"/>
<span id="x12_22" class="vn">22</span> Tunc oblatus est ei dæmonium habens, cæcus, et mutus, et curavit eum ita ut loqueretur, et videret.
<span id="x12_23" class="vn">23</span> Et stupebant omnes turbæ, et dicebant : Numquid hic est filius David ?
<span id="x12_24" class="vn">24</span> Pharisæi autem audientes, dixerunt : Hic non ejicit dæmones nisi in Beelzebub principe dæmoniorum.
<span id="x12_25" class="vn">25</span> Jesus autem sciens cogitationes eorum, dixit eis : Omne regnum divisum contra se desolabitur : et omnis civitas vel domus divisa contra se, non stabit.
<span id="x12_26" class="vn">26</span> Et si Satanas Satanam ejicit, adversus se divisus est : quomodo ergo stabit regnum ejus ?
<span id="x12_27" class="vn">27</span> Et si ego in Beelzebub ejicio dæmones, filii vestri in quo ejiciunt ? ideo ipsi judices vestri erunt.
<span id="x12_28" class="vn">28</span> Si autem ego in Spiritu Dei ejicio dæmones, igitur pervenit in vos regnum Dei.
<span id="x12_29" class="vn">29</span> Aut quomodo potest quisquam intrare in domum fortis, et vasa ejus diripere, nisi prius alligaverit fortem ? et tunc domum illius diripiet.
<span id="x12_30" class="vn">30</span> Qui non est mecum, contra me est ; et qui non congregat mihi, spargit.
<span id="x12_31" class="vn">31</span> Ideo dico vobis : Omne peccatum et blasphemia remittetur hominibus, Spiritus autem blasphemia non remittetur.
<span id="x12_32" class="vn">32</span> Et quicumque dixerit verbum contra Filium hominis, remittetur ei : qui autem dixerit contra Spiritum Sanctum, non remittetur ei, neque in hoc sæculo, neque in futuro.
<span id="x12_33" class="vn">33</span> Aut facite arborem bonam, et fructum ejus bonum : aut facite arborem malam, et fructum ejus malum : siquidem ex fructu arbor agnoscitur.
<span id="x12_34" class="vn">34</span> Progenies viperarum, quomodo potestis bona loqui, cum sitis mali ? ex abundantia enim cordis os loquitur.
<span id="x12_35" class="vn">35</span> Bonus homo de bono thesauro profert bona : et malus homo de malo thesauro profert mala.
<span id="x12_36" class="vn">36</span> Dico autem vobis quoniam omne verbum otiosum, quod locuti fuerint homines, reddent rationem de eo in die judicii.
<span id="x12_37" class="vn">37</span> Ex verbis enim tuis justificaberis et ex verbis tuis condemnaberis.<br class="calibre6"/><br class="calibre6"/>
<span id="x12_38" class="vn">38</span> Tunc responderunt ei quidam de scribis et pharisæis, dicentes : Magister, volumus a te signum videre.
<span id="x12_39" class="vn">39</span> Qui respondens ait illis : Generatio mala et adultera signum quærit : et signum non dabitur ei, nisi signum Jonæ prophetæ.
<span id="x12_40" class="vn">40</span> Sicut enim fuit Jonas in ventre ceti tribus diebus, et tribus noctibus, sic erit Filius hominis in corde terræ tribus diebus et tribus noctibus.
<span id="x12_41" class="vn">41</span> Viri Ninivitæ surgent in judicio cum generatione ista, et condemnabunt eam : quia pœnitentiam egerunt in prædicatione Jonæ, et ecce plus quam Jonas hic.
<span id="x12_42" class="vn">42</span> Regina austri surget in judicio cum generatione ista, et condemnabit eam : quia venit a finibus terræ audire sapientiam Salomonis, et ecce plus quam Salomon hic.
<span id="x12_43" class="vn">43</span> Cum autem immundus spiritus exierit ab homine, ambulat per loca arida, quærens requiem, et non invenit.
<span id="x12_44" class="vn">44</span> Tunc dicit : Revertar in domum meam, unde exivi. Et veniens invenit eam vacantem, scopis mundatam, et ornatam.
<span id="x12_45" class="vn">45</span> Tunc vadit, et assumit septem alios spiritus secum nequiores se, et intrantes habitant ibi : et fiunt novissima hominis illius pejora prioribus. Sic erit et generationi huic pessimæ.<br class="calibre6"/><br class="calibre6"/>
<span id="x12_46" class="vn">46</span> Adhuc eo loquente ad turbas, ecce mater ejus et fratres stabant foris, quærentes loqui ei.
<span id="x12_47" class="vn">47</span> Dixit autem ei quidam : Ecce mater tua, et fratres tui foris stant quærentes te.
<span id="x12_48" class="vn">48</span> At ipse respondens dicenti sibi, ait : Quæ est mater mea, et qui sunt fratres mei ?
<span id="x12_49" class="vn">49</span> Et extendens manum in discipulos suos, dixit : Ecce mater mea, et fratres mei.
<span id="x12_50" class="vn">50</span> Quicumque enim fecerit voluntatem Patris mei, qui in cælis est, ipse meus frater, et soror, et mater est.
</div><div class="calibre5" id="calibre_pb_12"></div></body></html>
