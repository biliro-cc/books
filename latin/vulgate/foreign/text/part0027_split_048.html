<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c48" id="c48"><span class="chapter-num">48</span></a><div class="poetry"> <span id="x48_1" class="vn">1</span> Audite hæc, domus Jacob,<br class="calibre6"/> qui vocamini nomine Israël,<br class="calibre6"/> et de aquis Juda existis ;<br class="calibre6"/> qui juratis in nomine Domini,<br class="calibre6"/> et Dei Israël recordamini<br class="calibre6"/> non in veritate neque in justitia.<br class="calibre6"/>
<span id="x48_2" class="vn">2</span> De civitate enim sancta vocati sunt,<br class="calibre6"/> et super Deum Israël constabiliti sunt :<br class="calibre6"/> Dominus exercituum nomen ejus.<br class="calibre6"/>
<span id="x48_3" class="vn">3</span> Priora ex tunc annuntiavi,<br class="calibre6"/> et ex ore meo exierunt, et audita feci ea :<br class="calibre6"/> repente operatus sum, et venerunt.<br class="calibre6"/>
<span id="x48_4" class="vn">4</span> Scivi enim quia durus es tu,<br class="calibre6"/> et nervus ferreus cervix tua,<br class="calibre6"/> et frons tua ærea.<br class="calibre6"/>
<span id="x48_5" class="vn">5</span> Prædixi tibi ex tunc ;<br class="calibre6"/> antequam venirent, indicavi tibi,<br class="calibre6"/> ne forte diceres : Idola mea fecerunt hæc,<br class="calibre6"/> et sculptilia mea et conflatilia mandaverunt ista.<br class="calibre6"/>
<span id="x48_6" class="vn">6</span> Quæ audisti, vide omnia ;<br class="calibre6"/> vos autem, num annuntiastis ?<br class="calibre6"/> Audita feci tibi nova ex tunc,<br class="calibre6"/> et conservata sunt quæ nescis.<br class="calibre6"/>
<span id="x48_7" class="vn">7</span> Nunc creata sunt et non ex tunc ;<br class="calibre6"/> et ante diem, et non audisti ea,<br class="calibre6"/> ne forte dicas : Ecce ego cognovi ea.<br class="calibre6"/>
<span id="x48_8" class="vn">8</span> Neque audisti, neque cognovisti,<br class="calibre6"/> neque ex tunc aperta est auris tua :<br class="calibre6"/> scio enim quia prævaricans prævaricaberis,<br class="calibre6"/> et transgressorem ex utero vocavi te.<br class="calibre6"/>
<span id="x48_9" class="vn">9</span> Propter nomen meum longe faciam furorem meum,<br class="calibre6"/> et laude mea infrenabo te,<br class="calibre6"/> ne intereas.<br class="calibre6"/>
<span id="x48_10" class="vn">10</span> Ecce excoxi te, sed non quasi argentum ;<br class="calibre6"/> elegi te in camino paupertatis.<br class="calibre6"/>
<span id="x48_11" class="vn">11</span> Propter me, propter me faciam,<br class="calibre6"/> ut non blasphemer ;<br class="calibre6"/> et gloriam meam alteri non dabo.<br class="calibre6"/>
<span id="x48_12" class="vn">12</span> Audi me, Jacob,<br class="calibre6"/> et Israël, quem ego voco :<br class="calibre6"/> ego ipse, ego primus,<br class="calibre6"/> et ego novissimus.<br class="calibre6"/>
<span id="x48_13" class="vn">13</span> Manus quoque mea fundavit terram,<br class="calibre6"/> et dextera mea mensa est cælos ;<br class="calibre6"/> ego vocabo eos,<br class="calibre6"/> et stabunt simul.<br class="calibre6"/>
<span id="x48_14" class="vn">14</span> Congregamini, omnes vos, et audite :<br class="calibre6"/> quis de eis annuntiavit hæc ?<br class="calibre6"/> Dominus dilexit eum, faciet voluntatem suam in Babylone,<br class="calibre6"/> et brachium suum in Chaldæis.<br class="calibre6"/>
<span id="x48_15" class="vn">15</span> Ego, ego locutus sum, et vocavi eum ;<br class="calibre6"/> adduxi eum, et directa est via ejus.<br class="calibre6"/>
<span id="x48_16" class="vn">16</span> Accedite ad me et audite hoc :<br class="calibre6"/> non a principio in abscondito locutus sum :<br class="calibre6"/> ex tempore antequam fieret, ibi eram :<br class="calibre6"/> et nunc Dominus Deus misit me,<br class="calibre6"/> et spiritus ejus.<br class="calibre6"/>
<span id="x48_17" class="vn">17</span> Hæc dicit Dominus, redemptor tuus,<br class="calibre6"/> Sanctus Israël :<br class="calibre6"/> Ego Dominus Deus tuus,<br class="calibre6"/> docens te utilia,<br class="calibre6"/> gubernans te in via qua ambulas.<br class="calibre6"/>
<span id="x48_18" class="vn">18</span> Utinam attendisses mandata mea :<br class="calibre6"/> facta fuisset sicut flumen pax tua,<br class="calibre6"/> et justitia tua sicut gurgites maris :<br class="calibre6"/>
<span id="x48_19" class="vn">19</span> et fuisset quasi arena semen tuum,<br class="calibre6"/> et stirps uteri tui ut lapilli ejus ;<br class="calibre6"/> non interisset et non fuisset attritum<br class="calibre6"/> nomen ejus a facie mea.<br class="calibre6"/>
<span id="x48_20" class="vn">20</span> Egredimini de Babylone, fugite a Chaldæis,<br class="calibre6"/> in voce exsultationis annuntiate :<br class="calibre6"/> auditum facite hoc,<br class="calibre6"/> et efferte illud usque ad extrema terræ.<br class="calibre6"/> Dicite : Redemit Dominus<br class="calibre6"/> servum suum Jacob.<br class="calibre6"/>
<span id="x48_21" class="vn">21</span> Non sitierunt in deserto, cum educeret eos :<br class="calibre6"/> aquam de petra produxit eis,<br class="calibre6"/> et scidit petram, et fluxerunt aquæ.<br class="calibre6"/>
<span id="x48_22" class="vn">22</span> Non est pax impiis, dicit Dominus.</div>
</div><div class="calibre5" id="calibre_pb_48"></div></body></html>
