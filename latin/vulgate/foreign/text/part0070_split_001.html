<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannis II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Senior Electæ dominæ, et natis ejus, quos ego diligo in veritate, et non ego solus, sed et omnes qui cognoverunt veritatem,
<span id="x1_2" class="vn">2</span> propter veritatem, quæ permanet in nobis, et nobiscum erit in æternum.
<span id="x1_3" class="vn">3</span> Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate.<br class="calibre6"/><br class="calibre6"/>
<span id="x1_4" class="vn">4</span> Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.
<span id="x1_5" class="vn">5</span> Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum.
<span id="x1_6" class="vn">6</span> Et hæc est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis.<br class="calibre6"/><br class="calibre6"/>
<span id="x1_7" class="vn">7</span> Quoniam multi seductores exierunt in mundum, qui non confitentur Jesum Christum venisse in carnem : hic est seductor, et antichristus.
<span id="x1_8" class="vn">8</span> Videte vosmetipsos, ne perdatis quæ operati estis : sed ut mercedem plenam accipiatis.
<span id="x1_9" class="vn">9</span> Omnis qui recedit, et non permanet in doctrina Christi, Deum non habet : qui permanet in doctrina, hic et Patrem et Filium habet.
<span id="x1_10" class="vn">10</span> Si quis venit ad vos, et hanc doctrinam non affert, nolite recipere eum in domum, nec Ave ei dixeritis.
<span id="x1_11" class="vn">11</span> Qui enim dicit illi Ave, communicat operibus ejus malignis.<br class="calibre6"/><br class="calibre6"/>
<span id="x1_12" class="vn">12</span> Plura habens vobis scribere, nolui per cartam et atramentum : spero enim me futurum apud vos, et os ad os loqui : ut gaudium vestrum plenum sit.
<span id="x1_13" class="vn">13</span> Salutant te filii sororis tuæ Electæ.</div>
</body></html>
