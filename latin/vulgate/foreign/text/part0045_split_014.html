<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Anno centesimo septuagesimo secundo, congregavit rex Demetrius exercitum suum, et abiit in Mediam ad contrahenda sibi auxilia, ut expugnaret Tryphonem.
<span id="x14_2" class="vn">2</span> Et audivit Arsaces rex Persidis et Mediæ, quia intravit Demetrius confines suos : et misit unum de principibus suis ut comprehenderet eum vivum, et adduceret eum ad se.
<span id="x14_3" class="vn">3</span> Et abiit, et percussit castra Demetrii : et comprehendit eum, et duxit eum ad Arsacem, et posuit eum in custodiam.
<span id="x14_4" class="vn">4</span> Et siluit omnis terra Juda omnibus diebus Simonis, et quæsivit bona genti suæ : et placuit illis potestas ejus et gloria ejus omnibus diebus.
<span id="x14_5" class="vn">5</span> Et cum omni gloria sua accepit Joppen in portum, et fecit introitum in insulis maris.
<span id="x14_6" class="vn">6</span> Et dilatavit fines gentis suæ, et obtinuit regionem.
<span id="x14_7" class="vn">7</span> Et congregavit captivitatem multam, et dominatus est Gazaræ, et Bethsuræ, et arci : et abstulit immunditias ex ea, et non erat qui resisteret ei.
<span id="x14_8" class="vn">8</span> Et unusquisque colebat terram suam cum pace : et terra Juda dabat fructus suos, et ligna camporum fructum suum.
<span id="x14_9" class="vn">9</span> Seniores in plateis sedebant omnes, et de bonis terræ tractabant, et juvenes induebant se gloriam, et stolas belli.
<span id="x14_10" class="vn">10</span> Et civitatibus tribuebat alimonias, et constituebat eas ut essent vasa munitionis quoadusque nominatum est nomen gloriæ ejus usque ad extremum terræ.
<span id="x14_11" class="vn">11</span> Fecit pacem super terram, et lætatus est Israël lætitia magna.
<span id="x14_12" class="vn">12</span> Et sedit unusquisque sub vite sua, et sub ficulnea sua : et non erat qui eos terreret.
<span id="x14_13" class="vn">13</span> Defecit impugnans eos super terram : reges contriti sunt in diebus illis.
<span id="x14_14" class="vn">14</span> Et confirmavit omnes humiles populi sui, et legem exquisivit, et abstulit omnem iniquum et malum :
<span id="x14_15" class="vn">15</span> sancta glorificavit, et multiplicavit vasa sanctorum.<br class="calibre6"/><br class="calibre6"/>
<span id="x14_16" class="vn">16</span> Et auditum est Romæ quia defunctus esset Jonathas, et usque in Spartiatas : et contristati sunt valde.
<span id="x14_17" class="vn">17</span> Ut audierunt autem quod Simon frater ejus factus esset summus sacerdos loco ejus, et ipse obtineret omnem regionem, et civitates in ea,
<span id="x14_18" class="vn">18</span> scripserunt ad eum in tabulis æreis, ut renovarent amicitias et societatem quam fecerant cum Juda et cum Jonatha, fratribus ejus.
<span id="x14_19" class="vn">19</span> Et lectæ sunt in conspectu ecclesiæ in Jerusalem. Et hoc exemplum epistolarum, quas Spartiatæ miserunt :
<span id="x14_20" class="vn">20</span> Spartianorum principes et civitates, Simoni sacerdoti magno, et senioribus, et sacerdotibus, et reliquo populo Judæorum, fratribus, salutem.
<span id="x14_21" class="vn">21</span> Legati, qui missi sunt ad populum nostrum, nuntiaverunt nobis de vestra gloria, et honore, ac lætitia : et gavisi sumus in introitu eorum.
<span id="x14_22" class="vn">22</span> Et scripsimus quæ ab eis erant dicta in conciliis populi, sic : Numenius Antiochi, et Antipater Jasonis filius, legati Judæorum, venerunt ad nos, renovantes nobiscum amicitiam pristinam.
<span id="x14_23" class="vn">23</span> Et placuit populo excipere viros gloriose, et ponere exemplum sermonum eorum in segregatis populi libris, ut sit ad memoriam populo Spartiatarum. Exemplum autem horum scripsimus Simoni magno sacerdoti.
<span id="x14_24" class="vn">24</span> Post hæc autem misit Simon Numenium Romam, habentem clypeum aureum magnum, pondo mnarum mille, ad statuendam cum eis societatem.<br class="calibre6"/><br class="calibre6"/> Cum autem audisset populus Romanus
<span id="x14_25" class="vn">25</span> sermones istos, dixerunt : Quam gratiarum actionem reddemus Simoni, et filiis ejus ?
<span id="x14_26" class="vn">26</span> restituit enim ipse fratres suos, et expugnavit inimicos Israël ab eis, et statuerunt ei libertatem, et descripserunt in tabulis æreis, et posuerunt in titulis in monte Sion.
<span id="x14_27" class="vn">27</span> Et hoc est exemplum scripturæ : Octavadecima die mensis Elul, anno centesimo septuagesimo secundo, anno tertio sub Simone sacerdote magno in Asaramel,
<span id="x14_28" class="vn">28</span> in conventu magno sacerdotum, et populi, et principum gentis, et seniorum regionis, nota facta sunt hæc : quoniam frequenter facta sunt prælia in regione nostra,
<span id="x14_29" class="vn">29</span> Simon autem Mathathiæ filius, ex filiis Jarib, et fratres ejus, dederunt se periculo, et restiterunt adversariis gentis suæ, ut starent sancta ipsorum, et lex : et gloria magna glorificaverunt gentem suam.
<span id="x14_30" class="vn">30</span> Et congregavit Jonathas gentem suam, et factus est illis sacerdos magnus, et appositus est ad populum suum.
<span id="x14_31" class="vn">31</span> Et voluerunt inimici eorum calcare et atterere regionem ipsorum, et extendere manus in sancta eorum.
<span id="x14_32" class="vn">32</span> Tunc restitit Simon, et pugnavit pro gente sua, et erogavit pecunias multas, et armavit viros virtutis gentis suæ, et dedit illis stipendia :
<span id="x14_33" class="vn">33</span> et munivit civitates Judææ, et Bethsuram, quæ erat in finibus Judææ, ubi erant arma hostium antea : et posuit illic præsidium viros Judæos.
<span id="x14_34" class="vn">34</span> Et Joppen munivit, quæ erat ad mare, et Gazaram, quæ est in finibus Azoti, in qua hostes antea habitabant : et collocavit illic Judæos, et quæcumque apta erant ad correptionem eorum, posuit in eis.
<span id="x14_35" class="vn">35</span> Et vidit populus actum Simonis, et gloriam quam cogitabat facere genti suæ, et posuerunt eum ducem suum, et principem sacerdotum, eo quod ipse fecerat hæc omnia, et justitiam, et fidem, quam conservavit genti suæ, et exquisivit omni modo exaltare populum suum.
<span id="x14_36" class="vn">36</span> Et in diebus ejus prosperatum est in manibus ejus, ut tollerentur gentes de regione ipsorum, et qui in civitate David erant, in Jerusalem in arce, de qua procedebant, et contaminabant omnia quæ in circuitu sanctorum sunt, et inferebant plagam magnam castitati :
<span id="x14_37" class="vn">37</span> et collocavit in ea viros Judæos ad tutamentum regionis, et civitatis, et exaltavit muros Jerusalem.
<span id="x14_38" class="vn">38</span> Et rex Demetrius statuit illi summum sacerdotium.
<span id="x14_39" class="vn">39</span> Secundum hæc fecit eum amicum suum, et glorificavit eum gloria magna.
<span id="x14_40" class="vn">40</span> Audivit enim quod appellati sunt Judæi a Romanis amici, et socii, et fratres, et quia susceperunt legatos Simonis gloriose,
<span id="x14_41" class="vn">41</span> et quia Judæi et sacerdotes eorum consenserunt eum esse ducem suum, et summum sacerdotem in æternum, donec surgat propheta fidelis :
<span id="x14_42" class="vn">42</span> et ut sit super eos dux, et ut cura esset illi pro sanctis, et ut constitueret præpositos super opera eorum, et super regionem, et super arma, et super præsidia :
<span id="x14_43" class="vn">43</span> et cura sit illi de sanctis : et ut audiatur ab omnibus, et scribantur in nomine ejus omnes conscriptiones in regione : et ut operiatur purpura et auro :
<span id="x14_44" class="vn">44</span> et ne liceat ulli ex populo et ex sacerdotibus irritum facere aliquid horum, et contradicere his quæ ab eo dicuntur, aut convocare conventum in regione sine ipso, et vestiri purpura, et uti fibula aurea :
<span id="x14_45" class="vn">45</span> qui autem fecerit extra hæc, aut irritum fecerit aliquid horum, reus erit.
<span id="x14_46" class="vn">46</span> Et complacuit omni populo statuere Simonem, et facere secundum verba ista.
<span id="x14_47" class="vn">47</span> Et suscepit Simon, et placuit ei ut summo sacerdotio fungeretur, et esset dux et princeps gentis Judæorum, et sacerdotum, et præesset omnibus.
<span id="x14_48" class="vn">48</span> Et scripturam istam dixerunt ponere in tabulis æreis, et ponere eas in peribolo sanctorum, in loco celebri :
<span id="x14_49" class="vn">49</span> exemplum autem eorum ponere in ærario, ut habeat Simon, et filii ejus.
</div><div class="calibre5" id="calibre_pb_14"></div></body></html>
