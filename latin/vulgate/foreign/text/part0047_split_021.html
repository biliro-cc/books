<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Et cum appropinquassent Jerosolymis, et venissent Bethphage ad montem Oliveti : tunc Jesus misit duos discipulos,
<span id="x21_2" class="vn">2</span> dicens eis : Ite in castellum, quod contra vos est, et statim invenietis asinam alligatam, et pullum cum ea : solvite, et adducite mihi :
<span id="x21_3" class="vn">3</span> et si quis vobis aliquid dixerit, dicite quia Dominus his opus habet : et confestim dimittet eos.
<span id="x21_4" class="vn">4</span> Hoc autem totum factum est, ut adimpleretur quod dictum est per prophetam dicentem :
<div class="poetry"><span id="x21_5" class="vn">5</span> Dicite filiæ Sion :<br class="calibre6"/> Ecce rex tuus venit tibi<br class="calibre6"/> mansuetus, sedens super asinam,<br class="calibre6"/> et pullum filium subjugalis.</div>
<span id="x21_6" class="vn">6</span> Euntes autem discipuli fecerunt sicut præcepit illis Jesus.
<span id="x21_7" class="vn">7</span> Et adduxerunt asinam, et pullum : et imposuerunt super eos vestimenta sua, et eum desuper sedere fecerunt.
<span id="x21_8" class="vn">8</span> Plurima autem turba straverunt vestimenta sua in via : alii autem cædebant ramos de arboribus, et sternebant in via :
<span id="x21_9" class="vn">9</span> turbæ autem, quæ præcedebant, et quæ sequebantur, clamabant, dicentes : Hosanna filio David : benedictus, qui venit in nomine Domini : hosanna in altissimis.
<span id="x21_10" class="vn">10</span> Et cum intrasset Jerosolymam, commota est universa civitas, dicens : Quis est hic ?
<span id="x21_11" class="vn">11</span> Populi autem dicebant : Hic est Jesus propheta a Nazareth Galilææ.
<span id="x21_12" class="vn">12</span> Et intravit Jesus in templum Dei, et ejiciebat omnes vendentes et ementes in templo, et mensas numulariorum, et cathedras vendentium columbas evertit :
<span id="x21_13" class="vn">13</span> et dicit eis : Scriptum est : Domus mea domus orationis vocabitur : vos autem fecistis illam speluncam latronum.
<span id="x21_14" class="vn">14</span> Et accesserunt ad eum cæci, et claudi in templo : et sanavit eos.
<span id="x21_15" class="vn">15</span> Videntes autem principes sacerdotum et scribæ mirabilia quæ fecit, et pueros clamantes in templo, et dicentes : Hosanna filio David : indignati sunt,
<span id="x21_16" class="vn">16</span> et dixerunt ei : Audis quid isti dicunt ? Jesus autem dixit eis : Utique. Numquam legistis : Quia ex ore infantium et lactentium perfecisti laudem ?
<span id="x21_17" class="vn">17</span> Et relictis illis, abiit foras extra civitatem in Bethaniam : ibique mansit.<br class="calibre6"/><br class="calibre6"/>
<span id="x21_18" class="vn">18</span> Mane autem revertens in civitatem, esuriit.
<span id="x21_19" class="vn">19</span> Et videns fici arborem unam secus viam, venit ad eam : et nihil invenit in ea nisi folia tantum, et ait illi : Numquam ex te fructus nascatur in sempiternum. Et arefacta est continuo ficulnea.
<span id="x21_20" class="vn">20</span> Et videntes discipuli, mirati sunt, dicentes : Quomodo continuo aruit ?
<span id="x21_21" class="vn">21</span> Respondens autem Jesus, ait eis : Amen dico vobis, si habueritis fidem, et non hæsitaveritis, non solum de ficulnea facietis, sed et si monti huic dixeritis : Tolle, et jacta te in mare, fiet.
<span id="x21_22" class="vn">22</span> Et omnia quæcumque petieritis in oratione credentes, accipietis.<br class="calibre6"/><br class="calibre6"/>
<span id="x21_23" class="vn">23</span> Et cum venisset in templum, accesserunt ad eum docentem principes sacerdotum, et seniores populi, dicentes : In qua potestate hæc facis ? et quis tibi dedit hanc potestatem ?
<span id="x21_24" class="vn">24</span> Respondens Jesus dixit eis : Interrogabo vos et ego unum sermonem : quem si dixeritis mihi, et ego vobis dicam in qua potestate hæc facio.
<span id="x21_25" class="vn">25</span> Baptismus Joannis unde erat ? e cælo, an ex hominibus ? At illi cogitabant inter se, dicentes :
<span id="x21_26" class="vn">26</span> Si dixerimus, e cælo, dicet nobis : Quare ergo non credidistis illi ? Si autem dixerimus, ex hominibus, timemus turbam : omnes enim habebant Joannem sicut prophetam.
<span id="x21_27" class="vn">27</span> Et respondentes Jesu, dixerunt : Nescimus. Ait illis et ipse : Nec ego dico vobis in qua potestate hæc facio.<br class="calibre6"/><br class="calibre6"/>
<span id="x21_28" class="vn">28</span> Quid autem vobis videtur ? Homo quidam habebat duos filios, et accedens ad primum, dixit : Fili, vade hodie, operare in vinea mea.
<span id="x21_29" class="vn">29</span> Ille autem respondens, ait : Nolo. Postea autem, pœnitentia motus, abiit.
<span id="x21_30" class="vn">30</span> Accedens autem ad alterum, dixit similiter. At ille respondens, ait : Eo, domine, et non ivit :
<span id="x21_31" class="vn">31</span> quis ex duobus fecit voluntatem patris ? Dicunt ei : Primus. Dicit illis Jesus : Amen dico vobis, quia publicani et meretrices præcedent vos in regnum Dei.
<span id="x21_32" class="vn">32</span> Venit enim ad vos Joannes in via justitiæ, et non credidistis ei : publicani autem et meretrices crediderunt ei : vos autem videntes nec pœnitentiam habuistis postea, ut crederetis ei.<br class="calibre6"/><br class="calibre6"/>
<span id="x21_33" class="vn">33</span> Aliam parabolam audite : Homo erat paterfamilias, qui plantavit vineam, et sepem circumdedit ei, et fodit in ea torcular, et ædificavit turrim, et locavit eam agricolis, et peregre profectus est.
<span id="x21_34" class="vn">34</span> Cum autem tempus fructuum appropinquasset, misit servos suos ad agricolas, ut acciperent fructus ejus.
<span id="x21_35" class="vn">35</span> Et agricolæ, apprehensis servis ejus, alium ceciderunt, alium occiderunt, alium vero lapidaverunt.
<span id="x21_36" class="vn">36</span> Iterum misit alios servos plures prioribus, et fecerunt illis similiter.
<span id="x21_37" class="vn">37</span> Novissime autem misit ad eos filium suum, dicens : Verebuntur filium meum.
<span id="x21_38" class="vn">38</span> Agricolæ autem videntes filium dixerunt intra se : Hic est hæres, venite, occidamus eum, et habebimus hæreditatem ejus.
<span id="x21_39" class="vn">39</span> Et apprehensum eum ejecerunt extra vineam, et occiderunt.
<span id="x21_40" class="vn">40</span> Cum ergo venerit dominus vineæ, quid faciet agricolis illis ?
<span id="x21_41" class="vn">41</span> Aiunt illi : Malos male perdet : et vineam suam locabit aliis agricolis, qui reddant ei fructum temporibus suis.
<span id="x21_42" class="vn">42</span> Dicit illis Jesus : Numquam legistis in Scripturis : <div class="poetry">Lapidem quem reprobaverunt ædificantes,<br class="calibre6"/> hic factus est in caput anguli :<br class="calibre6"/> a Domino factum est istud,<br class="calibre6"/> et est mirabile in oculis nostris ?</div>
<span id="x21_43" class="vn">43</span> Ideo dico vobis, quia auferetur a vobis regnum Dei, et dabitur genti facienti fructus ejus.
<span id="x21_44" class="vn">44</span> Et qui ceciderit super lapidem istum, confringetur : super quem vero ceciderit, conteret eum.
<span id="x21_45" class="vn">45</span> Et cum audissent principes sacerdotum et pharisæi parabolas ejus, cognoverunt quod de ipsis diceret.
<span id="x21_46" class="vn">46</span> Et quærentes eum tenere, timuerunt turbas : quoniam sicut prophetam eum habebant.
</div><div class="calibre5" id="calibre_pb_21"></div></body></html>
