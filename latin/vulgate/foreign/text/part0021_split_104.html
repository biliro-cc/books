<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c104" id="c104"><span class="chapter-num">104</span></a> <span id="x104_1" class="vn">1</span> Alleluja. <div class="poetry">Confitemini Domino, et invocate nomen ejus ;<br class="calibre6"/> annuntiate inter gentes opera ejus.<br class="calibre6"/>
<span id="x104_2" class="vn">2</span> Cantate ei, et psallite ei ;<br class="calibre6"/> narrate omnia mirabilia ejus.<br class="calibre6"/>
<span id="x104_3" class="vn">3</span> Laudamini in nomine sancto ejus ;<br class="calibre6"/> lætetur cor quærentium Dominum.<br class="calibre6"/>
<span id="x104_4" class="vn">4</span> Quærite Dominum, et confirmamini ;<br class="calibre6"/> quærite faciem ejus semper.<br class="calibre6"/>
<span id="x104_5" class="vn">5</span> Mementote mirabilium ejus quæ fecit ;<br class="calibre6"/> prodigia ejus, et judicia oris ejus :<br class="calibre6"/>
<span id="x104_6" class="vn">6</span> semen Abraham servi ejus ;<br class="calibre6"/> filii Jacob electi ejus.<br class="calibre6"/>
<span id="x104_7" class="vn">7</span> Ipse Dominus Deus noster ;<br class="calibre6"/> in universa terra judicia ejus.<br class="calibre6"/>
<span id="x104_8" class="vn">8</span> Memor fuit in sæculum testamenti sui ;<br class="calibre6"/> verbi quod mandavit in mille generationes :<br class="calibre6"/>
<span id="x104_9" class="vn">9</span> quod disposuit ad Abraham,<br class="calibre6"/> et juramenti sui ad Isaac :<br class="calibre6"/>
<span id="x104_10" class="vn">10</span> et statuit illud Jacob in præceptum,<br class="calibre6"/> et Israël in testamentum æternum,<br class="calibre6"/>
<span id="x104_11" class="vn">11</span> dicens : Tibi dabo terram Chanaan,<br class="calibre6"/> funiculum hæreditatis vestræ :<br class="calibre6"/>
<span id="x104_12" class="vn">12</span> cum essent numero brevi,<br class="calibre6"/> paucissimi, et incolæ ejus.<br class="calibre6"/>
<span id="x104_13" class="vn">13</span> Et pertransierunt de gente in gentem,<br class="calibre6"/> et de regno ad populum alterum.<br class="calibre6"/>
<span id="x104_14" class="vn">14</span> Non reliquit hominem nocere eis :<br class="calibre6"/> et corripuit pro eis reges.<br class="calibre6"/>
<span id="x104_15" class="vn">15</span> Nolite tangere christos meos,<br class="calibre6"/> et in prophetis meis nolite malignari.<br class="calibre6"/>
<span id="x104_16" class="vn">16</span> Et vocavit famem super terram,<br class="calibre6"/> et omne firmamentum panis contrivit.<br class="calibre6"/>
<span id="x104_17" class="vn">17</span> Misit ante eos virum :<br class="calibre6"/> in servum venundatus est, Joseph.<br class="calibre6"/>
<span id="x104_18" class="vn">18</span> Humiliaverunt in compedibus pedes ejus ;<br class="calibre6"/> ferrum pertransiit animam ejus :<br class="calibre6"/>
<span id="x104_19" class="vn">19</span> donec veniret verbum ejus.<br class="calibre6"/> Eloquium Domini inflammavit eum.<br class="calibre6"/>
<span id="x104_20" class="vn">20</span> Misit rex, et solvit eum ;<br class="calibre6"/> princeps populorum, et dimisit eum.<br class="calibre6"/>
<span id="x104_21" class="vn">21</span> Constituit eum dominum domus suæ,<br class="calibre6"/> et principem omnis possessionis suæ :<br class="calibre6"/>
<span id="x104_22" class="vn">22</span> ut erudiret principes ejus sicut semetipsum,<br class="calibre6"/> et senes ejus prudentiam doceret.<br class="calibre6"/>
<span id="x104_23" class="vn">23</span> Et intravit Israël in Ægyptum,<br class="calibre6"/> et Jacob accola fuit in terra Cham.<br class="calibre6"/>
<span id="x104_24" class="vn">24</span> Et auxit populum suum vehementer,<br class="calibre6"/> et firmavit eum super inimicos ejus.<br class="calibre6"/>
<span id="x104_25" class="vn">25</span> Convertit cor eorum, ut odirent populum ejus,<br class="calibre6"/> et dolum facerent in servos ejus.<br class="calibre6"/>
<span id="x104_26" class="vn">26</span> Misit Moysen servum suum ;<br class="calibre6"/> Aaron quem elegit ipsum.<br class="calibre6"/>
<span id="x104_27" class="vn">27</span> Posuit in eis verba signorum suorum,<br class="calibre6"/> et prodigiorum in terra Cham.<br class="calibre6"/>
<span id="x104_28" class="vn">28</span> Misit tenebras, et obscuravit ;<br class="calibre6"/> et non exacerbavit sermones suos.<br class="calibre6"/>
<span id="x104_29" class="vn">29</span> Convertit aquas eorum in sanguinem,<br class="calibre6"/> et occidit pisces eorum.<br class="calibre6"/>
<span id="x104_30" class="vn">30</span> Edidit terra eorum ranas<br class="calibre6"/> in penetralibus regum ipsorum.<br class="calibre6"/>
<span id="x104_31" class="vn">31</span> Dixit, et venit cœnomyia et ciniphes<br class="calibre6"/> in omnibus finibus eorum.<br class="calibre6"/>
<span id="x104_32" class="vn">32</span> Posuit pluvias eorum grandinem :<br class="calibre6"/> ignem comburentem in terra ipsorum.<br class="calibre6"/>
<span id="x104_33" class="vn">33</span> Et percussit vineas eorum, et ficulneas eorum,<br class="calibre6"/> et contrivit lignum finium eorum.<br class="calibre6"/>
<span id="x104_34" class="vn">34</span> Dixit, et venit locusta,<br class="calibre6"/> et bruchus cujus non erat numerus :<br class="calibre6"/>
<span id="x104_35" class="vn">35</span> et comedit omne fœnum in terra eorum,<br class="calibre6"/> et comedit omnem fructum terræ eorum.<br class="calibre6"/>
<span id="x104_36" class="vn">36</span> Et percussit omne primogenitum in terra eorum,<br class="calibre6"/> primitias omnis laboris eorum.<br class="calibre6"/>
<span id="x104_37" class="vn">37</span> Et eduxit eos cum argento et auro,<br class="calibre6"/> et non erat in tribubus eorum infirmus.<br class="calibre6"/>
<span id="x104_38" class="vn">38</span> Lætata est Ægyptus in profectione eorum,<br class="calibre6"/> quia incubuit timor eorum super eos.<br class="calibre6"/>
<span id="x104_39" class="vn">39</span> Expandit nubem in protectionem eorum,<br class="calibre6"/> et ignem ut luceret eis per noctem.<br class="calibre6"/>
<span id="x104_40" class="vn">40</span> Petierunt, et venit coturnix,<br class="calibre6"/> et pane cæli saturavit eos.<br class="calibre6"/>
<span id="x104_41" class="vn">41</span> Dirupit petram, et fluxerunt aquæ :<br class="calibre6"/> abierunt in sicco flumina.<br class="calibre6"/>
<span id="x104_42" class="vn">42</span> Quoniam memor fuit verbi sancti sui,<br class="calibre6"/> quod habuit ad Abraham puerum suum.<br class="calibre6"/>
<span id="x104_43" class="vn">43</span> Et eduxit populum suum in exsultatione,<br class="calibre6"/> et electos suos in lætitia.<br class="calibre6"/>
<span id="x104_44" class="vn">44</span> Et dedit illis regiones gentium,<br class="calibre6"/> et labores populorum possederunt :<br class="calibre6"/>
<span id="x104_45" class="vn">45</span> ut custodiant justificationes ejus,<br class="calibre6"/> et legem ejus requirant.</div>
</div><div class="calibre5" id="calibre_pb_104"></div></body></html>
