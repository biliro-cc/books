<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Anno centesimo quadragesimo nono, cognovit Judas Antiochum Eupatorem venire cum multitudine adversus Judæam,
<span id="x13_2" class="vn">2</span> et cum eo Lysiam procuratorem et præpositum negotiorum, secum habentem peditum centum decem millia, et equitum quinque millia, et elephantos viginti duos, currus cum falcibus trecentos.
<span id="x13_3" class="vn">3</span> Commiscuit autem se illis et Menelaus : et cum multa fallacia deprecabatur Antiochum, non pro patriæ salute, sed sperans se constitui in principatum.
<span id="x13_4" class="vn">4</span> Sed Rex regum suscitavit animos Antiochi in peccatorem : et suggerente Lysia hunc esse causam omnium malorum, jussit (ut eis est consuetudo) apprehensum in eodem loco necari.
<span id="x13_5" class="vn">5</span> Erat autem in eodem loco turris quinquaginta cubitorum, aggestum undique habens cineris : hæc prospectum habebat in præceps.
<span id="x13_6" class="vn">6</span> Inde in cinerem dejici jussit sacrilegum, omnibus eum propellentibus ad interitum.
<span id="x13_7" class="vn">7</span> Et tali lege prævaricatorem legis contigit mori, nec terræ dari Menelaum.
<span id="x13_8" class="vn">8</span> Et quidem satis juste : nam quia multa erga aram Dei delicta commisit, cujus ignis et cinis erat sanctus : ipse in cineris morte damnatus est.<br class="calibre6"/><br class="calibre6"/>
<span id="x13_9" class="vn">9</span> Sed rex mente effrenatus veniebat, nequiorem se patre suo Judæis ostensurus.
<span id="x13_10" class="vn">10</span> Quibus Judas cognitis, præcepit populo ut die ac nocte Dominum invocarent, quo, sicut semper, et nunc adjuvaret eos,
<span id="x13_11" class="vn">11</span> quippe qui lege, et patria, sanctoque templo privari vererentur : ac populum, qui nuper paululum respirasset, ne sineret blasphemis rursus nationibus subdi.
<span id="x13_12" class="vn">12</span> Omnibus itaque simul id facientibus, et petentibus a Domino misericordiam cum fletu et jejuniis, per triduum continuum prostratis, hortatus est eos Judas ut se præpararent.
<span id="x13_13" class="vn">13</span> Ipse vero cum senioribus cogitavit priusquam rex admoveret exercitum ad Judæam et obtineret civitatem, exire, et Domini judicio committere exitum rei.
<span id="x13_14" class="vn">14</span> Dans itaque potestatem omnium Deo mundi creatori, et exhortatus suos ut fortiter dimicarent, et usque ad mortem pro legibus, templo, civitate, patria, et civibus starent, circa Modin exercitum constituit.
<span id="x13_15" class="vn">15</span> Et dato signo suis Dei victoriæ, juvenibus fortissimis electis nocte aggressus aulam regiam, in castris interfecit viros quatuor millia, et maximum elephantorum cum his qui superpositi fuerant :
<span id="x13_16" class="vn">16</span> summoque metu ac perturbatione hostium castra replentes, rebus prospere gestis, abierunt.
<span id="x13_17" class="vn">17</span> Hoc autem factum est die illucescente, adjuvante eum Domini protectione.
<span id="x13_18" class="vn">18</span> Sed rex, accepto gustu audaciæ Judæorum, arte difficultatem locorum tentabat :
<span id="x13_19" class="vn">19</span> et Bethsuræ, quæ erat Judæorum præsidium munitum, castra admovebat : sed fugabatur, impingebat, minorabatur.
<span id="x13_20" class="vn">20</span> His autem qui intus erant, Judas necessaria mittebat.
<span id="x13_21" class="vn">21</span> Enuntiavit autem mysteria hostibus Rhodocus quidam de judaico exercitu, qui requisitus comprehensus est, et conclusus.
<span id="x13_22" class="vn">22</span> Iterum rex sermonem habuit ad eos qui erant in Bethsuris : dextram dedit, accepit, abiit :
<span id="x13_23" class="vn">23</span> commisit cum Juda, superatus est.<br class="calibre6"/><br class="calibre6"/> Ut autem cognovit rebellasse Philippum Antiochiæ, qui relictus erat super negotia, mente consternatus, Judæos deprecans, subditusque eis, jurat de omnibus quibus justum visum est : et reconciliatus obtulit sacrificium, honoravit templum, et munera posuit.
<span id="x13_24" class="vn">24</span> Machabæum amplexatus est, et fecit eum a Ptolemaide usque ad Gerrenos ducem et principem.
<span id="x13_25" class="vn">25</span> Ut autem venit Ptolemaidam, graviter ferebant Ptolemenses amicitiæ conventionem, indignantes ne forte fœdus irrumperent.
<span id="x13_26" class="vn">26</span> Tunc ascendit Lysias tribunal, et exposuit rationem, et populum sedavit, regressusque est Antiochiam : et hoc modo regis profectio et reditus processit.
</div><div class="calibre5" id="calibre_pb_13"></div></body></html>
