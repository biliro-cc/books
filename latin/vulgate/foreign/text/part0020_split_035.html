<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c35" id="c35"><span class="chapter-num">35</span></a> <span id="x35_1" class="vn">1</span> Igitur Eliu hæc rursum locutus est :
<div class="poetry"><span id="x35_2" class="vn">2</span> Numquid æqua tibi videtur tua cogitatio,<br class="calibre6"/> ut diceres : Justior sum Deo ?<br class="calibre6"/>
<span id="x35_3" class="vn">3</span> Dixisti enim : Non tibi placet quod rectum est :<br class="calibre6"/> vel quid tibi proderit, si ego peccavero ?<br class="calibre6"/>
<span id="x35_4" class="vn">4</span> Itaque ego respondebo sermonibus tuis,<br class="calibre6"/> et amicis tuis tecum.<br class="calibre6"/>
<span id="x35_5" class="vn">5</span> Suspice cælum, et intuere :<br class="calibre6"/> et contemplare æthera quod altior te sit.<br class="calibre6"/>
<span id="x35_6" class="vn">6</span> Si peccaveris, quid ei nocebis ?<br class="calibre6"/> et si multiplicatæ fuerint iniquitates tuæ, quid facies contra eum ?<br class="calibre6"/>
<span id="x35_7" class="vn">7</span> Porro si juste egeris, quid donabis ei ?<br class="calibre6"/> aut quid de manu tua accipiet ?<br class="calibre6"/>
<span id="x35_8" class="vn">8</span> Homini qui similis tui est, nocebit impietas tua :<br class="calibre6"/> et filium hominis adjuvabit justitia tua.<br class="calibre6"/>
<span id="x35_9" class="vn">9</span> Propter multitudinem calumniatorum clamabunt,<br class="calibre6"/> et ejulabunt propter vim brachii tyrannorum.<br class="calibre6"/>
<span id="x35_10" class="vn">10</span> Et non dixit : Ubi est Deus qui fecit me,<br class="calibre6"/> qui dedit carmina in nocte ;<br class="calibre6"/>
<span id="x35_11" class="vn">11</span> qui docet nos super jumenta terræ,<br class="calibre6"/> et super volucres cæli erudit nos ?<br class="calibre6"/>
<span id="x35_12" class="vn">12</span> Ibi clamabunt, et non exaudiet,<br class="calibre6"/> propter superbiam malorum.<br class="calibre6"/>
<span id="x35_13" class="vn">13</span> Non ergo frustra audiet Deus,<br class="calibre6"/> et Omnipotens causas singulorum intuebitur.<br class="calibre6"/>
<span id="x35_14" class="vn">14</span> Etiam cum dixeris : Non considerat :<br class="calibre6"/> judicare coram illo, et expecta eum.<br class="calibre6"/>
<span id="x35_15" class="vn">15</span> Nunc enim non infert furorem suum,<br class="calibre6"/> nec ulciscitur scelus valde.<br class="calibre6"/>
<span id="x35_16" class="vn">16</span> Ergo Job frustra aperit os suum,<br class="calibre6"/> et absque scientia verba multiplicat.</div>
</div><div class="calibre5" id="calibre_pb_35"></div></body></html>
