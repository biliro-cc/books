<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Hic enim Melchisedech, rex Salem, sacerdos Dei summi, qui obviavit Abrahæ regresso a cæde regum, et benedixit ei :
<span id="x7_2" class="vn">2</span> cui et decimas omnium divisit Abraham : primum quidem qui interpretatur rex justitiæ : deinde autem et rex Salem, quod est, rex pacis,
<span id="x7_3" class="vn">3</span> sine patre, sine matre, sine genealogia, neque initium dierum, neque finem vitæ habens, assimilatus autem Filio Dei, manet sacerdos in perpetuum.<br class="calibre6"/><br class="calibre6"/>
<span id="x7_4" class="vn">4</span> Intuemini autem quantus sit hic, cui et decimas dedit de præcipuis Abraham patriarcha.
<span id="x7_5" class="vn">5</span> Et quidem de filiis Levi sacerdotium accipientes, mandatum habent decimas sumere a populo secundum legem, id est, a fratribus suis : quamquam et ipsi exierint de lumbis Abrahæ.
<span id="x7_6" class="vn">6</span> Cujus autem generatio non annumeratur in eis, decimas sumpsit ab Abraham, et hunc, qui habebat repromissiones, benedixit.
<span id="x7_7" class="vn">7</span> Sine ulla autem contradictione, quod minus est, a meliore benedicitur.
<span id="x7_8" class="vn">8</span> Et hic quidem, decimas morientes homines accipiunt : ibi autem contestatur, quia vivit.
<span id="x7_9" class="vn">9</span> Et (ut ita dictum sit) per Abraham, et Levi, qui decimas accepit, decimatus est :
<span id="x7_10" class="vn">10</span> adhuc enim in lumbis patris erat, quando obviavit ei Melchisedech.<br class="calibre6"/><br class="calibre6"/>
<span id="x7_11" class="vn">11</span> Si ergo consummatio per sacerdotium Leviticum erat (populus enim sub ipso legem accepit) quid adhuc necessarium fuit secundum ordinem Melchisedech, alium surgere sacerdotem, et non secundum ordinem Aaron dici ?
<span id="x7_12" class="vn">12</span> Translato enim sacerdotio, necesse est ut et legis translatio fiat.
<span id="x7_13" class="vn">13</span> In quo enim hæc dicuntur, de alia tribu est, de qua nullus altari præsto fuit.
<span id="x7_14" class="vn">14</span> Manifestum est enim quod ex Juda ortus sit Dominus noster : in qua tribu nihil de sacerdotibus Moyses locutus est.
<span id="x7_15" class="vn">15</span> Et amplius adhuc manifestum est : si secundum similitudinem Melchisedech exsurgat alius sacerdos,
<span id="x7_16" class="vn">16</span> qui non secundum legem mandati carnalis factus est, sed secundum virtutem vitæ insolubilis.
<span id="x7_17" class="vn">17</span> Contestatur enim : Quoniam tu es sacerdos in æternum, secundum ordinem Melchisedech.
<span id="x7_18" class="vn">18</span> Reprobatio quidem fit præcedentis mandati, propter infirmitatem ejus, et inutilitatem :
<span id="x7_19" class="vn">19</span> nihil enim ad perfectum adduxit lex : introductio vero melioris spei, per quam proximamus ad Deum.
<span id="x7_20" class="vn">20</span> Et quantum est non sine jurejurando (alii quidem sine jurejurando sacerdotes facti sunt,
<span id="x7_21" class="vn">21</span> hic autem cum jurejurando per eum, qui dixit ad illum : Juravit Dominus, et non pœnitebit eum : tu es sacerdos in æternum) :
<span id="x7_22" class="vn">22</span> in tantum melioris testamenti sponsor factus est Jesus.
<span id="x7_23" class="vn">23</span> Et alii quidem plures facti sunt sacerdotes, idcirco quod morte prohiberentur permanere :
<span id="x7_24" class="vn">24</span> hic autem eo quod maneat in æternum, sempiternum habet sacerdotium.
<span id="x7_25" class="vn">25</span> Unde et salvare in perpetuum potest accedentes per semetipsum ad Deum : semper vivens ad interpellandum pro nobis.
<span id="x7_26" class="vn">26</span> Talis enim decebat ut nobis esset pontifex, sanctus, innocens, impollutus, segregatus a peccatoribus, et excelsior cælis factus :
<span id="x7_27" class="vn">27</span> qui non habet necessitatem quotidie, quemadmodum sacerdotes, prius pro suis delictis hostias offerre, deinde pro populi : hoc enim fecit semel, seipsum offerendo.
<span id="x7_28" class="vn">28</span> Lex enim homines constituit sacerdotes infirmitatem habentes : sermo autem jurisjurandi, qui post legem est, Filium in æternum perfectum.
</div><div class="calibre5" id="calibre_pb_7"></div></body></html>
