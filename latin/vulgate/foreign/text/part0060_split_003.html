<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Thessalonicenses II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> De cetero fratres, orate pro nobis ut sermo Dei currat, et clarificetur, sicut et apud vos :
<span id="x3_2" class="vn">2</span> et ut liberemur ab importunis, et malis hominibus : non enim omnium est fides.
<span id="x3_3" class="vn">3</span> Fidelis autem Deus est, qui confirmabit vos, et custodiet a malo.
<span id="x3_4" class="vn">4</span> Confidimus autem de vobis, in Domino, quoniam quæ præcepimus, et facitis, et facietis.
<span id="x3_5" class="vn">5</span> Dominus autem dirigat corda vestra in caritate Dei, et patientia Christi.<br class="calibre6"/><br class="calibre6"/>
<span id="x3_6" class="vn">6</span> Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.
<span id="x3_7" class="vn">7</span> Ipsi enim scitis quemadmodum oporteat imitari nos : quoniam non inquieti fuimus inter vos :
<span id="x3_8" class="vn">8</span> neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.
<span id="x3_9" class="vn">9</span> Non quasi non habuerimus potestatem, sed ut nosmetipsos formam daremus vobis ad imitandum nos.
<span id="x3_10" class="vn">10</span> Nam et cum essemus apud vos, hoc denuntiabamus vobis : quoniam si quis non vult operari, nec manducet.
<span id="x3_11" class="vn">11</span> Audivimus enim inter vos quosdam ambulare inquiete, nihil operantes, sed curiose agentes.
<span id="x3_12" class="vn">12</span> Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent.
<span id="x3_13" class="vn">13</span> Vos autem, fratres, nolite deficere benefacientes.
<span id="x3_14" class="vn">14</span> Quod si quis non obedit verbo nostro per epistolam, hunc notate, et ne commisceamini cum illo ut confundatur :
<span id="x3_15" class="vn">15</span> et nolite quasi inimicum existimare, sed corripite ut fratrem.
<span id="x3_16" class="vn">16</span> Ipse autem Dominus pacis det vobis pacem sempiternam in omni loco. Dominus sit cum omnibus vobis.<br class="calibre6"/><br class="calibre6"/>
<span id="x3_17" class="vn">17</span> Salutatio, mea manu Pauli : quod est signum in omni epistola, ita scribo.
<span id="x3_18" class="vn">18</span> Gratia Domini nostri Jesu Christi cum omnibus vobis. Amen.</div>
</body></html>
