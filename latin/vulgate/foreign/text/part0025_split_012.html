<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a><div class="poetry"> <span id="x12_1" class="vn">1</span> O quam bonus et suavis est, Domine, spiritus tuus in omnibus !<br class="calibre6"/>
<span id="x12_2" class="vn">2</span> Ideoque eos qui exerrant partibus corripis,<br class="calibre6"/> et de quibus peccant admones et alloqueris,<br class="calibre6"/> ut relicta malitia credant in te, Domine.</div><br class="calibre6"/><br class="calibre6"/>
<div class="poetry"><span id="x12_3" class="vn">3</span> Illos enim antiquos inhabitatores terræ sanctæ tuæ,<br class="calibre6"/> quos exhorruisti,<br class="calibre6"/>
<span id="x12_4" class="vn">4</span> quoniam odibilia opera tibi faciebant<br class="calibre6"/> per medicamina et sacrificia injusta,<br class="calibre6"/>
<span id="x12_5" class="vn">5</span> et filiorum suorum necatores sine misericordia,<br class="calibre6"/> et comestores viscerum hominum,<br class="calibre6"/> et devoratores sanguinis a medio sacramento tuo,<br class="calibre6"/>
<span id="x12_6" class="vn">6</span> et auctores parentes animarum inauxiliatarum,<br class="calibre6"/> perdere voluisti per manus parentum nostrorum :<br class="calibre6"/>
<span id="x12_7" class="vn">7</span> ut dignam perciperent peregrinationem puerorum Dei,<br class="calibre6"/> quæ tibi omnium carior est terra.<br class="calibre6"/>
<span id="x12_8" class="vn">8</span> Sed et his tamquam hominibus pepercisti,<br class="calibre6"/> et misisti antecessores exercitus tui vespas,<br class="calibre6"/> ut illos paulatim exterminarent.<br class="calibre6"/>
<span id="x12_9" class="vn">9</span> Non quia impotens eras in bello subjicere impios justis,<br class="calibre6"/> aut bestiis sævis, aut verbo duro simul exterminare :<br class="calibre6"/>
<span id="x12_10" class="vn">10</span> sed partibus judicans,<br class="calibre6"/> dabas locum pœnitentiæ,<br class="calibre6"/> non ignorans quoniam nequam est natio eorum,<br class="calibre6"/> et naturalis malitia ipsorum,<br class="calibre6"/> et quoniam non poterat mutari cogitatio illorum in perpetuum.<br class="calibre6"/>
<span id="x12_11" class="vn">11</span> Semen enim erat maledictum ab initio ;<br class="calibre6"/> nec timens aliquem, veniam dabas peccatis illorum.<br class="calibre6"/>
<span id="x12_12" class="vn">12</span> Quis enim dicet tibi : Quid fecisti ?<br class="calibre6"/> aut quis stabit contra judicium tuum ?<br class="calibre6"/> aut quis in conspectu tuo veniet vindex iniquorum hominum ?<br class="calibre6"/> aut quis tibi imputabit, si perierint nationes quas tu fecisti ?<br class="calibre6"/>
<span id="x12_13" class="vn">13</span> Non enim est alius deus quam tu,<br class="calibre6"/> cui cura est de omnibus,<br class="calibre6"/> ut ostendas quoniam non injuste judicas judicium.<br class="calibre6"/>
<span id="x12_14" class="vn">14</span> Neque rex, neque tyrannus in conspectu tuo inquirent<br class="calibre6"/> de his quos perdidisti.<br class="calibre6"/>
<span id="x12_15" class="vn">15</span> Cum ergo sis justus, juste omnia disponis ;<br class="calibre6"/> ipsum quoque qui non debet puniri, condemnare,<br class="calibre6"/> exterum æstimas a tua virtute.<br class="calibre6"/>
<span id="x12_16" class="vn">16</span> Virtus enim tua justitiæ initium est,<br class="calibre6"/> et ob hoc quod Dominus es,<br class="calibre6"/> omnibus te parcere facis.<br class="calibre6"/>
<span id="x12_17" class="vn">17</span> Virtutem enim ostendis tu,<br class="calibre6"/> qui non crederis esse in virtute consummatus,<br class="calibre6"/> et horum qui te nesciunt audaciam traducis.<br class="calibre6"/>
<span id="x12_18" class="vn">18</span> Tu autem dominator virtutis, cum tranquillitate judicas,<br class="calibre6"/> et cum magna reverentia disponis nos :<br class="calibre6"/> subest enim tibi, cum volueris posse.</div><br class="calibre6"/><br class="calibre6"/>
<div class="poetry"><span id="x12_19" class="vn">19</span> Docuisti autem populum tuum per talia opera,<br class="calibre6"/> quoniam oportet justum esse et humanum ;<br class="calibre6"/> et bonæ spei fecisti filios tuos,<br class="calibre6"/> quoniam judicans das locum in peccatis pœnitentiæ.<br class="calibre6"/>
<span id="x12_20" class="vn">20</span> Si enim inimicos servorum tuorum, et debitos morti,<br class="calibre6"/> cum tanta cruciasti attentione,<br class="calibre6"/> dans tempus et locum per quæ possent mutari a malitia :<br class="calibre6"/>
<span id="x12_21" class="vn">21</span> cum quanta diligentia judicasti filios tuos,<br class="calibre6"/> quorum parentibus juramenta et conventiones dedisti bonarum promissionum !<br class="calibre6"/>
<span id="x12_22" class="vn">22</span> Cum ergo das nobis disciplinam,<br class="calibre6"/> inimicos nostros multipliciter flagellas,<br class="calibre6"/> ut bonitatem tuam cogitemus judicantes,<br class="calibre6"/> et cum de nobis judicatur, speremus misericordiam tuam.<br class="calibre6"/>
<span id="x12_23" class="vn">23</span> Unde et illis qui in vita sua insensate et injuste vixerunt,<br class="calibre6"/> per hæc quæ coluerunt dedisti summa tormenta.<br class="calibre6"/>
<span id="x12_24" class="vn">24</span> Etenim in erroris via diutius erraverunt,<br class="calibre6"/> deos æstimantes hæc quæ in animalibus sunt supervacua,<br class="calibre6"/> infantium insensatorum more viventes.<br class="calibre6"/>
<span id="x12_25" class="vn">25</span> Propter hoc tamquam pueris insensatis judicium in derisum dedisti.<br class="calibre6"/>
<span id="x12_26" class="vn">26</span> Qui autem ludibriis et increpationibus non sunt correcti,<br class="calibre6"/> dignum Dei judicium experti sunt.<br class="calibre6"/>
<span id="x12_27" class="vn">27</span> In quibus enim patientes indignabantur<br class="calibre6"/> per hæc quos putabant deos,<br class="calibre6"/> in ipsis cum exterminarentur videntes,<br class="calibre6"/> illum quem olim negabant se nosse, verum Deum agnoverunt ;<br class="calibre6"/> propter quod et finis condemnationis eorum venit super illos.</div>
</div><div class="calibre5" id="calibre_pb_12"></div></body></html>
