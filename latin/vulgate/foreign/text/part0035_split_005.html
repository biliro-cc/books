<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Audite verbum istud,<br class="calibre6"/> quod ego levo super vos planctum :<br class="calibre6"/> domus Israël cecidit,<br class="calibre6"/> et non adjiciet ut resurgat.<br class="calibre6"/>
<span id="x5_2" class="vn">2</span> Virgo Israël projecta est in terram suam,<br class="calibre6"/> non est qui suscitet eam.<br class="calibre6"/>
<span id="x5_3" class="vn">3</span> Quia hæc dicit Dominus Deus :<br class="calibre6"/> Urbs de qua egrediebantur mille,<br class="calibre6"/> relinquentur in ea centum ;<br class="calibre6"/> et de qua egrediebantur centum,<br class="calibre6"/> relinquentur in ea decem in domo Israël.<br class="calibre6"/>
<span id="x5_4" class="vn">4</span> Quia hæc dicit Dominus domui Israël :<br class="calibre6"/> Quærite me, et vivetis.<br class="calibre6"/>
<span id="x5_5" class="vn">5</span> Et nolite quærere Bethel,<br class="calibre6"/> et in Galgalam nolite intrare,<br class="calibre6"/> et in Bersabee non transibitis,<br class="calibre6"/> quia Galgala captiva ducetur,<br class="calibre6"/> et Bethel erit inutilis.<br class="calibre6"/>
<span id="x5_6" class="vn">6</span> Quærite Dominum, et vivite<br class="calibre6"/> (ne forte comburatur ut ignis domus Joseph, et devorabit,<br class="calibre6"/> et non erit qui extinguat Bethel :<br class="calibre6"/>
<span id="x5_7" class="vn">7</span> qui convertitis in absinthium judicium,<br class="calibre6"/> et justitiam in terra relinquitis) :<br class="calibre6"/>
<span id="x5_8" class="vn">8</span> facientem Arcturum et Orionem,<br class="calibre6"/> et convertentem in mane tenebras,<br class="calibre6"/> et diem in noctem mutantem ;<br class="calibre6"/> qui vocat aquas maris,<br class="calibre6"/> et effundit eas super faciem terræ ;<br class="calibre6"/> Dominus nomen est ejus :<br class="calibre6"/>
<span id="x5_9" class="vn">9</span> qui subridet vastitatem super robustum,<br class="calibre6"/> et depopulationem super potentem affert.<br class="calibre6"/>
<span id="x5_10" class="vn">10</span> Odio habuerunt corripientem in porta,<br class="calibre6"/> et loquentem perfecte abominati sunt.<br class="calibre6"/>
<span id="x5_11" class="vn">11</span> Idcirco, pro eo quod diripiebatis pauperem,<br class="calibre6"/> et prædam electam tollebatis ab eo,<br class="calibre6"/> domos quadro lapide ædificabitis,<br class="calibre6"/> et non habitabitis in eis ;<br class="calibre6"/> vineas plantabis amantissimas,<br class="calibre6"/> et non bibetis vinum earum.<br class="calibre6"/>
<span id="x5_12" class="vn">12</span> Quia cognovi multa scelera vestra,<br class="calibre6"/> et fortia peccata vestra :<br class="calibre6"/> hostes justi, accipientes munus,<br class="calibre6"/> et pauperes deprimentes in porta.<br class="calibre6"/>
<span id="x5_13" class="vn">13</span> Ideo prudens in tempore illo tacebit,<br class="calibre6"/> quia tempus malum est.<br class="calibre6"/>
<span id="x5_14" class="vn">14</span> Quærite bonum, et non malum, ut vivatis ;<br class="calibre6"/> et erit Dominus Deus exercituum vobiscum, sicut dixistis.<br class="calibre6"/>
<span id="x5_15" class="vn">15</span> Odite malum et diligite bonum,<br class="calibre6"/> et constituite in porta judicium :<br class="calibre6"/> si forte misereatur Dominus Deus exercituum reliquiis Joseph.<br class="calibre6"/>
<span id="x5_16" class="vn">16</span> Propterea hæc dicit Dominus Deus exercituum, dominator :<br class="calibre6"/> In omnibus plateis planctus ;<br class="calibre6"/> et in cunctis quæ foris sunt, dicetur : Væ, væ !<br class="calibre6"/> et vocabunt agricolam ad luctum,<br class="calibre6"/> et ad planctum eos qui sciunt plangere.<br class="calibre6"/>
<span id="x5_17" class="vn">17</span> Et in omnibus vineis erit planctus,<br class="calibre6"/> quia pertransibo in medio tui,<br class="calibre6"/> dicit Dominus.</div><br class="calibre6"/><br class="calibre6"/>
<div class="poetry"><span id="x5_18" class="vn">18</span> Væ desiderantibus diem Domini !<br class="calibre6"/> ad quid eam vobis ?<br class="calibre6"/> Dies Domini ista, tenebræ, et non lux.<br class="calibre6"/>
<span id="x5_19" class="vn">19</span> Quomodo si fugiat vir a facie leonis,<br class="calibre6"/> et occurrat ei ursus ;<br class="calibre6"/> et ingrediatur domum, et innitatur manu sua super parietem,<br class="calibre6"/> et mordeat eum coluber.<br class="calibre6"/>
<span id="x5_20" class="vn">20</span> Numquid non tenebræ dies Domini, et non lux ;<br class="calibre6"/> et caligo, et non splendor in ea ?<br class="calibre6"/>
<span id="x5_21" class="vn">21</span> Odi, et projeci festivitates vestras,<br class="calibre6"/> et non capiam odorem cœtuum vestrorum.<br class="calibre6"/>
<span id="x5_22" class="vn">22</span> Quod si obtuleritis mihi holocautomata, et munera vestra,<br class="calibre6"/> non suscipiam ;<br class="calibre6"/> et vota pinguium vestrorum non respiciam.<br class="calibre6"/>
<span id="x5_23" class="vn">23</span> Aufer a me tumultum carminum tuorum ;<br class="calibre6"/> et cantica lyræ tuæ non audiam.<br class="calibre6"/>
<span id="x5_24" class="vn">24</span> Et revelabitur quasi aqua judicium,<br class="calibre6"/> et justitia quasi torrens fortis.<br class="calibre6"/>
<span id="x5_25" class="vn">25</span> Numquid hostias et sacrificium obtulistis mihi<br class="calibre6"/> in deserto quadraginta annis, domus Israël ?
<span id="x5_26" class="vn">26</span> et portastis tabernaculum Moloch vestro,<br class="calibre6"/> et imaginem idolorum vestrorum, sidus dei vestri,<br class="calibre6"/> quæ fecistis vobis.<br class="calibre6"/>
<span id="x5_27" class="vn">27</span> Et migrare vos faciam trans Damascum, dicit Dominus :<br class="calibre6"/> Deus exercituum nomen ejus.</div>
</div><div class="calibre5" id="calibre_pb_5"></div></body></html>
