<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a><div class="poetry"> <span id="x14_1" class="vn">1</span> Beatus vir qui non est lapsus verbo ex ore suo,<br class="calibre6"/> et non est stimulatus in tristitia delicti.<br class="calibre6"/>
<span id="x14_2" class="vn">2</span> Felix qui non habuit animi sui tristitiam,<br class="calibre6"/> et non excidit a spe sua.<br class="calibre6"/>
<span id="x14_3" class="vn">3</span> Viro cupido et tenaci sine ratione est substantia :<br class="calibre6"/> et homini livido ad quid aurum ?<br class="calibre6"/>
<span id="x14_4" class="vn">4</span> Qui acervat ex animo suo injuste, aliis congregat,<br class="calibre6"/> et in bonis illius alius luxuriabitur.<br class="calibre6"/>
<span id="x14_5" class="vn">5</span> Qui sibi nequam est, cui alii bonus erit ?<br class="calibre6"/> et non jucundabitur in bonis suis.<br class="calibre6"/>
<span id="x14_6" class="vn">6</span> Qui sibi invidet, nihil est illo nequius :<br class="calibre6"/> et hæc redditio est malitiæ illius.<br class="calibre6"/>
<span id="x14_7" class="vn">7</span> Et si bene fecerit, ignoranter et non volens facit :<br class="calibre6"/> et in novissimo manifestat malitiam suam.<br class="calibre6"/>
<span id="x14_8" class="vn">8</span> Nequam est oculus lividi :<br class="calibre6"/> et avertens faciem suam, et despiciens animam suam.<br class="calibre6"/>
<span id="x14_9" class="vn">9</span> Insatiabilis oculus cupidi in parte iniquitatis :<br class="calibre6"/> non satiabitur donec consumat arefaciens animam suam.<br class="calibre6"/>
<span id="x14_10" class="vn">10</span> Oculus malus ad mala, et non saturabitur pane,<br class="calibre6"/> sed indigens et in tristitia erit super mensam suam.<br class="calibre6"/>
<span id="x14_11" class="vn">11</span> Fili, si habes, benefac tecum,<br class="calibre6"/> et Deo dignas oblationes offer.<br class="calibre6"/>
<span id="x14_12" class="vn">12</span> Memor esto quoniam mors non tardat,<br class="calibre6"/> et testamentum inferorum, quia demonstratum est tibi :<br class="calibre6"/> testamentum enim hujus mundi morte morietur.<br class="calibre6"/>
<span id="x14_13" class="vn">13</span> Ante mortem benefac amico tuo,<br class="calibre6"/> et secundum vires tuas exporrigens da pauperi.<br class="calibre6"/>
<span id="x14_14" class="vn">14</span> Non defrauderis a die bono,<br class="calibre6"/> et particula boni doni non te prætereat.<br class="calibre6"/>
<span id="x14_15" class="vn">15</span> Nonne aliis relinques dolores et labores tuos<br class="calibre6"/> in divisione sortis ?<br class="calibre6"/>
<span id="x14_16" class="vn">16</span> Da et accipe,<br class="calibre6"/> et justifica animam tuam.<br class="calibre6"/>
<span id="x14_17" class="vn">17</span> Ante obitum tuum operare justitiam,<br class="calibre6"/> quoniam non est apud inferos invenire cibum.<br class="calibre6"/>
<span id="x14_18" class="vn">18</span> Omnis caro sicut fœnum veterascet,<br class="calibre6"/> et sicut folium fructificans in arbore viridi.<br class="calibre6"/>
<span id="x14_19" class="vn">19</span> Alia generantur, et alia dejiciuntur :<br class="calibre6"/> sic generatio carnis et sanguinis, alia finitur, et alia nascitur.<br class="calibre6"/>
<span id="x14_20" class="vn">20</span> Omne opus corruptibile in fine deficiet,<br class="calibre6"/> et qui illud operatur ibit cum illo.<br class="calibre6"/>
<span id="x14_21" class="vn">21</span> Et omne opus electum justificabitur,<br class="calibre6"/> et qui operatur illud honorabitur in illo.</div><br class="calibre6"/><br class="calibre6"/>
<div class="poetry"><span id="x14_22" class="vn">22</span> Beatus vir qui in sapientia morabitur,<br class="calibre6"/> et qui in justitia sua meditabitur,<br class="calibre6"/> et in sensu cogitabit circumspectionem Dei :<br class="calibre6"/>
<span id="x14_23" class="vn">23</span> qui excogitat vias illius in corde suo,<br class="calibre6"/> et in absconditis suis intelligens,<br class="calibre6"/> vadens post illam quasi investigator,<br class="calibre6"/> et in viis illius consistens :<br class="calibre6"/>
<span id="x14_24" class="vn">24</span> qui respicit per fenestras illius,<br class="calibre6"/> et in januis illius audiens :<br class="calibre6"/>
<span id="x14_25" class="vn">25</span> qui requiescit juxta domum illius,<br class="calibre6"/> et in parietibus illius figens palum,<br class="calibre6"/> statuet casulam suam ad manus illius,<br class="calibre6"/> et requiescent in casula illius bona per ævum.<br class="calibre6"/>
<span id="x14_26" class="vn">26</span> Statuet filios suos sub tegmine illius,<br class="calibre6"/> et sub ramis ejus morabitur.<br class="calibre6"/>
<span id="x14_27" class="vn">27</span> Protegetur sub tegmine illius a fervore,<br class="calibre6"/> et in gloria ejus requiescet.</div>
</div><div class="calibre5" id="calibre_pb_14"></div></body></html>
