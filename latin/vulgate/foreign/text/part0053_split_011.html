<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Imitatores mei estote, sicut et ego Christi.
<span id="x11_2" class="vn">2</span> Laudo autem vos fratres quod per omnia mei memores estis : et sicut tradidi vobis, præcepta mea tenetis.
<span id="x11_3" class="vn">3</span> Volo autem vos scire quod omnis viri caput, Christus est : caput autem mulieris, vir : caput vero Christi, Deus.
<span id="x11_4" class="vn">4</span> Omnis vir orans, aut prophetans velato capite, deturpat caput suum.
<span id="x11_5" class="vn">5</span> Omnis autem mulier orans, aut prophetans non velato capite, deturpat caput suum : unum enim est ac si decalvetur.
<span id="x11_6" class="vn">6</span> Nam si non velatur mulier, tondeatur. Si vero turpe est mulieri tonderi, aut decalvari, velet caput suum.
<span id="x11_7" class="vn">7</span> Vir quidem non debet velare caput suum : quoniam imago et gloria Dei est, mulier autem gloria viri est.
<span id="x11_8" class="vn">8</span> Non enim vir ex muliere est, sed mulier ex viro.
<span id="x11_9" class="vn">9</span> Etenim non est creatus vir propter mulierem, sed mulier propter virum.
<span id="x11_10" class="vn">10</span> Ideo debet mulier potestatem habere supra caput propter angelos.
<span id="x11_11" class="vn">11</span> Verumtamen neque vir sine muliere : neque mulier sine viro in Domino.
<span id="x11_12" class="vn">12</span> Nam sicut mulier de viro, ita et vir per mulierem : omnia autem ex Deo.
<span id="x11_13" class="vn">13</span> Vos ipsi judicate : decet mulierem non velatam orare Deum ?
<span id="x11_14" class="vn">14</span> Nec ipsa natura docet vos, quod vir quidem si comam nutriat, ignominia est illi :
<span id="x11_15" class="vn">15</span> mulier vero si comam nutriat, gloria est illi : quoniam capilli pro velamine ei dati sunt.
<span id="x11_16" class="vn">16</span> Si quis autem videtur contentiosus esse : nos talem consuetudinem non habemus, neque ecclesia Dei.<br class="calibre6"/><br class="calibre6"/>
<span id="x11_17" class="vn">17</span> Hoc autem præcipio : non laudans quod non in melius, sed in deterius convenitis.
<span id="x11_18" class="vn">18</span> Primum quidem convenientibus vobis in ecclesiam, audio scissuras esse inter vos, et ex parte credo.
<span id="x11_19" class="vn">19</span> Nam oportet et hæreses esse, ut et qui probati sunt, manifesti fiant in vobis.
<span id="x11_20" class="vn">20</span> Convenientibus ergo vobis in unum, jam non est Dominicam cœnam manducare.
<span id="x11_21" class="vn">21</span> Unusquisque enim suam cœnam præsumit ad manducandum, et alius quidem esurit, alius autem ebrius est.
<span id="x11_22" class="vn">22</span> Numquid domos non habetis ad manducandum, et bibendum ? aut ecclesiam Dei contemnitis, et confunditis eos qui non habent ? Quid dicam vobis ? laudo vos ? in hoc non laudo.
<span id="x11_23" class="vn">23</span> Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,
<span id="x11_24" class="vn">24</span> et gratias agens fregit, et dixit : Accipite, et manducate : hoc est corpus meum, quod pro vobis tradetur : hoc facite in meam commemorationem.
<span id="x11_25" class="vn">25</span> Similiter et calicem, postquam cœnavit, dicens : Hic calix novum testamentum est in meo sanguine : hoc facite quotiescumque bibetis, in meam commemorationem.
<span id="x11_26" class="vn">26</span> Quotiescumque enim manducabitis panem hunc, et calicem bibetis, mortem Domini annuntiabitis donec veniat.
<span id="x11_27" class="vn">27</span> Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.
<span id="x11_28" class="vn">28</span> Probet autem seipsum homo : et sic de pane illo edat, et de calice bibat.
<span id="x11_29" class="vn">29</span> Qui enim manducat et bibit indigne, judicium sibi manducat et bibit, non dijudicans corpus Domini.
<span id="x11_30" class="vn">30</span> Ideo inter vos multi infirmi et imbecilles, et dormiunt multi.
<span id="x11_31" class="vn">31</span> Quod si nosmetipsos dijudicaremus, non utique judicaremur.
<span id="x11_32" class="vn">32</span> Dum judicamur autem, a Domino corripimur, ut non cum hoc mundo damnemur.
<span id="x11_33" class="vn">33</span> Itaque fratres mei, cum convenitis ad manducandum, invicem exspectate.
<span id="x11_34" class="vn">34</span> Si quis esurit, domi manducet, ut non in judicium conveniatis. Cetera autem, cum venero, disponam.
</div><div class="calibre5" id="calibre_pb_11"></div></body></html>
