<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a><div class="poetry"> <span id="x25_1" class="vn">1</span> Domine, Deus meus es tu ;<br class="calibre6"/> exaltabo te, et confitebor nomini tuo :<br class="calibre6"/> quoniam fecisti mirabilia,<br class="calibre6"/> cogitationes antiquas fideles. Amen.<br class="calibre6"/>
<span id="x25_2" class="vn">2</span> Quia posuisti civitatem in tumulum,<br class="calibre6"/> urbem fortem in ruinam, domum alienorum :<br class="calibre6"/> ut non sit civitas,<br class="calibre6"/> et in sempiternum non ædificetur.<br class="calibre6"/>
<span id="x25_3" class="vn">3</span> Super hoc laudabit te populus fortis ;<br class="calibre6"/> civitas gentium robustarum timebit te :<br class="calibre6"/>
<span id="x25_4" class="vn">4</span> quia factus es fortitudo pauperi,<br class="calibre6"/> fortitudo egeno in tribulatione sua,<br class="calibre6"/> spes a turbine,<br class="calibre6"/> umbraculum ab æstu ;<br class="calibre6"/> spiritus enim robustorum<br class="calibre6"/> quasi turbo impellens parietem.<br class="calibre6"/>
<span id="x25_5" class="vn">5</span> Sicut æstus in siti,<br class="calibre6"/> tumultum alienorum humiliabis ;<br class="calibre6"/> et quasi calore sub nube torrente,<br class="calibre6"/> propaginem fortium marcescere facies.<br class="calibre6"/>
<span id="x25_6" class="vn">6</span> Et faciet Dominus exercituum<br class="calibre6"/> omnibus populis in monte hoc<br class="calibre6"/> convivium pinguium,<br class="calibre6"/> convivium vindemiæ,<br class="calibre6"/> pinguium medullatorum,<br class="calibre6"/> vindemiæ defæcatæ.<br class="calibre6"/>
<span id="x25_7" class="vn">7</span> Et præcipitabit in monte isto<br class="calibre6"/> faciem vinculi colligati super omnes populos,<br class="calibre6"/> et telam quam orditus est super omnes nationes.<br class="calibre6"/>
<span id="x25_8" class="vn">8</span> Præcipitabit mortem in sempiternum ;<br class="calibre6"/> et auferet Dominus Deus<br class="calibre6"/> lacrimam ab omni facie,<br class="calibre6"/> et opprobrium populi sui auferet<br class="calibre6"/> de universa terra :<br class="calibre6"/> quia Dominus locutus est.</div><br class="calibre6"/><br class="calibre6"/>
<div class="poetry"><span id="x25_9" class="vn">9</span> Et dicet in die illa :<br class="calibre6"/> Ecce Deus noster iste ;<br class="calibre6"/> exspectavimus eum, et salvabit nos ;<br class="calibre6"/> iste Dominus, sustinuimus eum :<br class="calibre6"/> exsultabimus, et lætabimur in salutari ejus.<br class="calibre6"/>
<span id="x25_10" class="vn">10</span> Quia requiescet manus Domini<br class="calibre6"/> in monte isto ;<br class="calibre6"/> et triturabitur Moab sub eo,<br class="calibre6"/> sicuti teruntur paleæ in plaustro.<br class="calibre6"/>
<span id="x25_11" class="vn">11</span> Et extendet manus suas sub eo<br class="calibre6"/> sicut extendit natans ad natandum ;<br class="calibre6"/> et humiliabit gloriam ejus<br class="calibre6"/> cum allisione manuum ejus.<br class="calibre6"/>
<span id="x25_12" class="vn">12</span> Et munimenta sublimium murorum tuorum<br class="calibre6"/> concident, et humiliabuntur,<br class="calibre6"/> et detrahentur in terram usque ad pulverem.</div>
</div><div class="calibre5" id="calibre_pb_25"></div></body></html>
