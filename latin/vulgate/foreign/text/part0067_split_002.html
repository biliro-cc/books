<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Deponentes igitur omnem malitiam, et omnem dolum, et simulationes, et invidias, et omnes detractiones,
<span id="x2_2" class="vn">2</span> sicut modo geniti infantes, rationabile, sine dolo lac concupiscite : ut in eo crescatis in salutem :
<span id="x2_3" class="vn">3</span> si tamen gustastis quoniam dulcis est Dominus.
<span id="x2_4" class="vn">4</span> Ad quem accedentes lapidem vivum, ab hominibus quidem reprobatum, a Deo autem electum, et honorificatum :
<span id="x2_5" class="vn">5</span> et ipsi tamquam lapides vivi superædificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum.
<span id="x2_6" class="vn">6</span> Propter quod continet Scriptura : Ecce pono in Sion lapidem summum angularem, electum, pretiosum : et qui crediderit in eum, non confundetur.
<span id="x2_7" class="vn">7</span> Vobis igitur honor credentibus : non credentibus autem lapis, quem reprobaverunt ædificantes : hic factus est in caput anguli,
<span id="x2_8" class="vn">8</span> et lapis offensionis, et petra scandali, his qui offendunt verbo, nec credunt in quo et positi sunt.
<span id="x2_9" class="vn">9</span> Vos autem genus electum, regale sacerdotium, gens sancta, populus acquisitionis : ut virtutes annuntietis ejus qui de tenebris vos vocavit in admirabile lumen suum.
<span id="x2_10" class="vn">10</span> Qui aliquando non populus, nunc autem populus Dei : qui non consecuti misericordiam, nunc autem misericordiam consecuti.<br class="calibre6"/><br class="calibre6"/>
<span id="x2_11" class="vn">11</span> Carissimi, obsecro vos tamquam advenas et peregrinos abstinere vos a carnalibus desideriis, quæ militant adversus animam,
<span id="x2_12" class="vn">12</span> conversationem vestram inter gentes habentes bonam : ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis.
<span id="x2_13" class="vn">13</span> Subjecti igitur estote omni humanæ creaturæ propter Deum : sive regi quasi præcellenti :
<span id="x2_14" class="vn">14</span> sive ducibus tamquam ab eo missis ad vindictam malefactorum, laudem vero bonorum :
<span id="x2_15" class="vn">15</span> quia sic est voluntas Dei, ut benefacientes obmutescere faciatis imprudentium hominum ignorantiam :
<span id="x2_16" class="vn">16</span> quasi liberi, et non quasi velamen habentes malitiæ libertatem, sed sicut servi Dei.
<span id="x2_17" class="vn">17</span> Omnes honorate : fraternitatem diligite : Deum timete : regem honorificate.<br class="calibre6"/><br class="calibre6"/>
<span id="x2_18" class="vn">18</span> Servi, subditi estote in omni timore dominis, non tantum bonis et modestis, sed etiam dyscolis.
<span id="x2_19" class="vn">19</span> Hæc est enim gratia, si propter Dei conscientiam sustinet quis tristitias, patiens injuste.
<span id="x2_20" class="vn">20</span> Quæ enim est gloria, si peccantes, et colaphizati suffertis ? sed si bene facientes patienter sustinetis, hæc est gratia apud Deum.
<span id="x2_21" class="vn">21</span> In hoc enim vocati estis : quia et Christus passus est pro nobis, vobis relinquens exemplum ut sequamini vestigia ejus :
<span id="x2_22" class="vn">22</span> qui peccatum non fecit, nec inventus est dolus in ore ejus :
<span id="x2_23" class="vn">23</span> qui cum malediceretur, non maledicebat : cum pateretur, non comminabatur : tradebat autem judicanti se injuste :
<span id="x2_24" class="vn">24</span> qui peccata nostra ipse pertulit in corpore suo super lignum ; ut peccatis mortui, justitiæ vivamus : cujus livore sanati estis.
<span id="x2_25" class="vn">25</span> Eratis enim sicut oves errantes, sed conversi estis nunc ad pastorem, et episcopum animarum vestrarum.
</div><div class="calibre5" id="calibre_pb_2"></div></body></html>
