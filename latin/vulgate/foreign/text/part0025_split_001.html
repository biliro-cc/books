<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a><div class="poetry"> <span id="x1_1" class="vn">1</span> Diligite justitiam, qui judicatis terram.<br class="calibre6"/> Sentite de Domino in bonitate,<br class="calibre6"/> et in simplicitate cordis quærite illum :<br class="calibre6"/>
<span id="x1_2" class="vn">2</span> quoniam invenitur ab his qui non tentant illum,<br class="calibre6"/> apparet autem eis qui fidem habent in illum.<br class="calibre6"/>
<span id="x1_3" class="vn">3</span> Perversæ enim cogitationes separant a Deo ;<br class="calibre6"/> probata autem virtus corripit insipientes.<br class="calibre6"/>
<span id="x1_4" class="vn">4</span> Quoniam in malevolam animam non introibit sapientia,<br class="calibre6"/> nec habitabit in corpore subdito peccatis.<br class="calibre6"/>
<span id="x1_5" class="vn">5</span> Spiritus enim sanctus disciplinæ effugiet fictum,<br class="calibre6"/> et auferet se a cogitationibus quæ sunt sine intellectu,<br class="calibre6"/> et corripietur a superveniente iniquitate.<br class="calibre6"/>
<span id="x1_6" class="vn">6</span> Benignus est enim spiritus sapientiæ,<br class="calibre6"/> et non liberabit maledicum a labiis suis :<br class="calibre6"/> quoniam renum illius testis est Deus,<br class="calibre6"/> et cordis illius scrutator est verus,<br class="calibre6"/> et linguæ ejus auditor.<br class="calibre6"/>
<span id="x1_7" class="vn">7</span> Quoniam spiritus Domini replevit orbem terrarum,<br class="calibre6"/> et hoc quod continet omnia, scientiam habet vocis.<br class="calibre6"/>
<span id="x1_8" class="vn">8</span> Propter hoc qui loquitur iniqua non potest latere,<br class="calibre6"/> nec præteriet illum corripiens judicium.<br class="calibre6"/>
<span id="x1_9" class="vn">9</span> In cogitationibus enim impii interrogatio erit ;<br class="calibre6"/> sermonum autem illius auditio ad Deum veniet,<br class="calibre6"/> ad correptionem iniquitatum illius.<br class="calibre6"/>
<span id="x1_10" class="vn">10</span> Quoniam auris zeli audit omnia,<br class="calibre6"/> et tumultus murmurationum non abscondetur.<br class="calibre6"/>
<span id="x1_11" class="vn">11</span> Custodite ergo vos a murmuratione quæ nihil prodest,<br class="calibre6"/> et a detractione parcite linguæ :<br class="calibre6"/> quoniam sermo obscurus in vacuum non ibit,<br class="calibre6"/> os autem quod mentitur occidit animam.</div><br class="calibre6"/><br class="calibre6"/>
<div class="poetry"><span id="x1_12" class="vn">12</span> Nolite zelare mortem in errore vitæ vestræ,<br class="calibre6"/> neque acquiratis perditionem in operibus manuum vestrarum.<br class="calibre6"/>
<span id="x1_13" class="vn">13</span> Quoniam Deus mortem non fecit,<br class="calibre6"/> nec lætatur in perditione vivorum.<br class="calibre6"/>
<span id="x1_14" class="vn">14</span> Creavit enim ut essent omnia,<br class="calibre6"/> et sanabiles fecit nationes orbis terrarum :<br class="calibre6"/> et non est in illis medicamentum exterminii,<br class="calibre6"/> nec inferorum regnum in terra.<br class="calibre6"/>
<span id="x1_15" class="vn">15</span> Justitia enim perpetua est, et immortalis.<br class="calibre6"/>
<span id="x1_16" class="vn">16</span> Impii autem manibus et verbis accersierunt illam,<br class="calibre6"/> et æstimantes illam amicam, defluxerunt ;<br class="calibre6"/> et sponsiones posuerunt ad illam,<br class="calibre6"/> quoniam digni sunt qui sint ex parte illius.</div>
</div><div class="calibre5" id="calibre_pb_1"></div></body></html>
