<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c102" id="c102"><span class="chapter-num">102</span></a> <span id="x102_1" class="vn">1</span> Ipsi David. <div class="poetry">Benedic, anima mea, Domino,<br class="calibre6"/> et omnia quæ intra me sunt nomini sancto ejus.<br class="calibre6"/>
<span id="x102_2" class="vn">2</span> Benedic, anima mea, Domino,<br class="calibre6"/> et noli oblivisci omnes retributiones ejus.<br class="calibre6"/>
<span id="x102_3" class="vn">3</span> Qui propitiatur omnibus iniquitatibus tuis ;<br class="calibre6"/> qui sanat omnes infirmitates tuas :<br class="calibre6"/>
<span id="x102_4" class="vn">4</span> qui redimit de interitu vitam tuam ;<br class="calibre6"/> qui coronat te in misericordia et miserationibus :<br class="calibre6"/>
<span id="x102_5" class="vn">5</span> qui replet in bonis desiderium tuum ;<br class="calibre6"/> renovabitur ut aquilæ juventus tua :<br class="calibre6"/>
<span id="x102_6" class="vn">6</span> faciens misericordias Dominus,<br class="calibre6"/> et judicium omnibus injuriam patientibus.<br class="calibre6"/>
<span id="x102_7" class="vn">7</span> Notas fecit vias suas Moysi ;<br class="calibre6"/> filiis Israël voluntates suas.<br class="calibre6"/>
<span id="x102_8" class="vn">8</span> Miserator et misericors Dominus :<br class="calibre6"/> longanimis, et multum misericors.<br class="calibre6"/>
<span id="x102_9" class="vn">9</span> Non in perpetuum irascetur,<br class="calibre6"/> neque in æternum comminabitur.<br class="calibre6"/>
<span id="x102_10" class="vn">10</span> Non secundum peccata nostra fecit nobis,<br class="calibre6"/> neque secundum iniquitates nostras retribuit nobis.<br class="calibre6"/>
<span id="x102_11" class="vn">11</span> Quoniam secundum altitudinem cæli a terra,<br class="calibre6"/> corroboravit misericordiam suam super timentes se ;<br class="calibre6"/>
<span id="x102_12" class="vn">12</span> quantum distat ortus ab occidente,<br class="calibre6"/> longe fecit a nobis iniquitates nostras.<br class="calibre6"/>
<span id="x102_13" class="vn">13</span> Quomodo miseretur pater filiorum,<br class="calibre6"/> misertus est Dominus timentibus se.<br class="calibre6"/>
<span id="x102_14" class="vn">14</span> Quoniam ipse cognovit figmentum nostrum ;<br class="calibre6"/> recordatus est quoniam pulvis sumus.<br class="calibre6"/>
<span id="x102_15" class="vn">15</span> Homo, sicut fœnum dies ejus ;<br class="calibre6"/> tamquam flos agri, sic efflorebit :<br class="calibre6"/>
<span id="x102_16" class="vn">16</span> quoniam spiritus pertransibit in illo, et non subsistet,<br class="calibre6"/> et non cognoscet amplius locum suum.<br class="calibre6"/>
<span id="x102_17" class="vn">17</span> Misericordia autem Domini ab æterno,<br class="calibre6"/> et usque in æternum super timentes eum.<br class="calibre6"/> Et justitia illius in filios filiorum,<br class="calibre6"/>
<span id="x102_18" class="vn">18</span> his qui servant testamentum ejus,<br class="calibre6"/> et memores sunt mandatorum ipsius ad faciendum ea.<br class="calibre6"/>
<span id="x102_19" class="vn">19</span> Dominus in cælo paravit sedem suam,<br class="calibre6"/> et regnum ipsius omnibus dominabitur.<br class="calibre6"/>
<span id="x102_20" class="vn">20</span> Benedicite Domino, omnes angeli ejus :<br class="calibre6"/> potentes virtute, facientes verbum illius,<br class="calibre6"/> ad audiendam vocem sermonum ejus.<br class="calibre6"/>
<span id="x102_21" class="vn">21</span> Benedicite Domino, omnes virtutes ejus ;<br class="calibre6"/> ministri ejus, qui facitis voluntatem ejus.<br class="calibre6"/>
<span id="x102_22" class="vn">22</span> Benedicite Domino, omnia opera ejus :<br class="calibre6"/> in omni loco dominationis ejus,<br class="calibre6"/> benedic, anima mea, Domino.</div>
</div><div class="calibre5" id="calibre_pb_102"></div></body></html>
