<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Dicite fratribus vestris : Populus meus ; et sorori vestræ : Misericordiam consecuta.<br class="calibre6"/><br class="calibre6"/>
<div class="poetry"><span id="x2_2" class="vn">2</span> Judicate matrem vestram, judicate,<br class="calibre6"/> quoniam ipsa non uxor mea,<br class="calibre6"/> et ego non vir ejus.<br class="calibre6"/> Auferat fornicationes suas a facie sua,<br class="calibre6"/> et adulteria sua de medio uberum suorum ;<br class="calibre6"/>
<span id="x2_3" class="vn">3</span> ne forte expoliem eam nudam,<br class="calibre6"/> et statuam eam secundum diem nativitatis suæ,<br class="calibre6"/> et ponam eam quasi solitudinem,<br class="calibre6"/> et statuam eam velut terram inviam,<br class="calibre6"/> et interficiam eam siti.<br class="calibre6"/>
<span id="x2_4" class="vn">4</span> Et filiorum illius non miserebor,<br class="calibre6"/> quoniam filii fornicationum sunt.<br class="calibre6"/>
<span id="x2_5" class="vn">5</span> Quia fornicata est mater eorum,<br class="calibre6"/> confusa est quæ concepit eos ;<br class="calibre6"/> quia dixit : Vadam post amatores meos,<br class="calibre6"/> qui dant panes mihi, et aquas meas,<br class="calibre6"/> lanam meam, et linum meum,<br class="calibre6"/> oleum meum, et potum meum.<br class="calibre6"/>
<span id="x2_6" class="vn">6</span> Propter hoc ecce ego sepiam viam tuam spinis,<br class="calibre6"/> et sepiam eam maceria, et semitas suas non inveniet.<br class="calibre6"/>
<span id="x2_7" class="vn">7</span> Et sequetur amatores suos, et non apprehendet eos ;<br class="calibre6"/> et quæret eos, et non inveniet :<br class="calibre6"/> et dicet : Vadam, et revertar ad virum meum priorem,<br class="calibre6"/> quia bene mihi erat tunc magis quam nunc.<br class="calibre6"/>
<span id="x2_8" class="vn">8</span> Et hæc nescivit, quia ego dedi ei frumentum, et vinum, et oleum,<br class="calibre6"/> et argentum multiplicavi ei, et aurum,<br class="calibre6"/> quæ fecerunt Baal.<br class="calibre6"/>
<span id="x2_9" class="vn">9</span> Idcirco convertar, et sumam frumentum meum in tempore suo,<br class="calibre6"/> et vinum meum in tempore suo.<br class="calibre6"/> Et liberabo lanam meam et linum meum,<br class="calibre6"/> quæ operiebant ignominiam ejus.<br class="calibre6"/>
<span id="x2_10" class="vn">10</span> Et nunc revelabo stultitiam ejus in oculis amatorum ejus ;<br class="calibre6"/> et vir non eruet eam de manu mea ;<br class="calibre6"/>
<span id="x2_11" class="vn">11</span> et cessare faciam omne gaudium ejus,<br class="calibre6"/> solemnitatem ejus, neomeniam ejus, sabbatum ejus,<br class="calibre6"/> et omnia festa tempora ejus.<br class="calibre6"/>
<span id="x2_12" class="vn">12</span> Et corrumpam vineam ejus, et ficum ejus,<br class="calibre6"/> de quibus dixit : Mercedes hæ meæ sunt,<br class="calibre6"/> quas dederunt mihi amatores mei ;<br class="calibre6"/> et ponam eam in saltum,<br class="calibre6"/> et comedet eam bestia agri.<br class="calibre6"/>
<span id="x2_13" class="vn">13</span> Et visitabo super eam dies Baalim,<br class="calibre6"/> quibus accendebat incensum,<br class="calibre6"/> et ornabatur in aure sua, et monili suo.<br class="calibre6"/> Et ibat post amatores suos,<br class="calibre6"/> et mei obliviscebatur, dicit Dominus.<br class="calibre6"/>
<span id="x2_14" class="vn">14</span> Propter hoc ecce ego lactabo eam,<br class="calibre6"/> et ducam eam in solitudinem,<br class="calibre6"/> et loquar ad cor ejus.<br class="calibre6"/>
<span id="x2_15" class="vn">15</span> Et dabo ei vinitores ejus ex eodem loco,<br class="calibre6"/> et vallem Achor, ad aperiendam spem ;<br class="calibre6"/> et canet ibi juxta dies juventutis suæ,<br class="calibre6"/> et juxta dies ascensionis suæ de terra Ægypti.<br class="calibre6"/>
<span id="x2_16" class="vn">16</span> Et erit in die illa, ait Dominus :<br class="calibre6"/> vocabit me, Vir meus,<br class="calibre6"/> et non vocabit me ultra Baali.<br class="calibre6"/>
<span id="x2_17" class="vn">17</span> Et auferam nomina Baalim de ore ejus,<br class="calibre6"/> et non recordabitur ultra nominis eorum.<br class="calibre6"/>
<span id="x2_18" class="vn">18</span> Et percutiam cum eis fœdus in die illa, cum bestia agri,<br class="calibre6"/> et cum volucre cæli, et cum reptili terræ ;<br class="calibre6"/> et arcum, et gladium, et bellum conteram de terra,<br class="calibre6"/> et dormire eos faciam fiducialiter.<br class="calibre6"/>
<span id="x2_19" class="vn">19</span> Et sponsabo te mihi in sempiternum ;<br class="calibre6"/> et sponsabo te mihi in justitia, et judicio,<br class="calibre6"/> et in misericordia, et in miserationibus.<br class="calibre6"/>
<span id="x2_20" class="vn">20</span> Et sponsabo te mihi in fide ;<br class="calibre6"/> et scies quia ego Dominus.<br class="calibre6"/>
<span id="x2_21" class="vn">21</span> Et erit in die illa :<br class="calibre6"/> exaudiam, dicit Dominus, exaudiam cælos,<br class="calibre6"/> et illi exaudient terram.<br class="calibre6"/>
<span id="x2_22" class="vn">22</span> Et terra exaudiet triticum, et vinum, et oleum,<br class="calibre6"/> et hæc exaudient Jezrahel.<br class="calibre6"/>
<span id="x2_23" class="vn">23</span> Et seminabo eam mihi in terra,<br class="calibre6"/> et miserebor ejus quæ fuit Absque misericordia.<br class="calibre6"/>
<span id="x2_24" class="vn">24</span> Et dicam Non populo meo : Populus meus es tu ;<br class="calibre6"/> et ipse dicet : Deus meus es tu.</div>
</div><div class="calibre5" id="calibre_pb_2"></div></body></html>
