<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c56" id="c56"><span class="chapter-num">56</span></a><div class="poetry"> <span id="x56_1" class="vn">1</span> Hæc dicit Dominus :<br class="calibre6"/> Custodite judicium, et facite justitiam,<br class="calibre6"/> quia juxta est salus mea ut veniat,<br class="calibre6"/> et justitia mea ut reveletur.<br class="calibre6"/>
<span id="x56_2" class="vn">2</span> Beatus vir qui facit hoc,<br class="calibre6"/> et filius hominis qui apprehendet istud,<br class="calibre6"/> custodiens sabbatum ne polluat illud,<br class="calibre6"/> custodiens manus suas ne faciat omne malum.<br class="calibre6"/>
<span id="x56_3" class="vn">3</span> Et non dicat filius advenæ qui adhæret Domino, dicens :<br class="calibre6"/> Separatione dividet me Dominus a populo suo ;<br class="calibre6"/> et non dicat eunuchus :<br class="calibre6"/> Ecce ego lignum aridum.<br class="calibre6"/>
<span id="x56_4" class="vn">4</span> Quia hæc dicit Dominus eunuchis :<br class="calibre6"/> Qui custodierint sabbata mea,<br class="calibre6"/> et elegerint quæ ego volui,<br class="calibre6"/> et tenuerint fœdus meum,<br class="calibre6"/>
<span id="x56_5" class="vn">5</span> dabo eis in domo mea et in muris meis<br class="calibre6"/> locum, et nomen<br class="calibre6"/> melius a filiis et filiabus :<br class="calibre6"/> nomen sempiternum dabo eis,<br class="calibre6"/> quod non peribit.<br class="calibre6"/>
<span id="x56_6" class="vn">6</span> Et filios advenæ, qui adhærent Domino,<br class="calibre6"/> ut colant eum, et diligant nomen ejus,<br class="calibre6"/> ut sint ei in servos ;<br class="calibre6"/> omnem custodientem sabbatum ne polluat illud,<br class="calibre6"/> et tenentem fœdus meum ;<br class="calibre6"/>
<span id="x56_7" class="vn">7</span> adducam eos in montem sanctum meum,<br class="calibre6"/> et lætificabo eos in domo orationis meæ ;<br class="calibre6"/> holocausta eorum et victimæ eorum placebunt mihi super altari meo,<br class="calibre6"/> quia domus mea domus orationis vocabitur<br class="calibre6"/> cunctis populis.<br class="calibre6"/>
<span id="x56_8" class="vn">8</span> Ait Dominus Deus,<br class="calibre6"/> qui congregat dispersos Israël :<br class="calibre6"/> Adhuc congregabo ad eum<br class="calibre6"/> congregatos ejus.</div><br class="calibre6"/><br class="calibre6"/>
<div class="poetry"><span id="x56_9" class="vn">9</span> Omnes bestiæ agri,<br class="calibre6"/> venite ad devorandum,<br class="calibre6"/> universæ bestiæ saltus.<br class="calibre6"/>
<span id="x56_10" class="vn">10</span> Speculatores ejus cæci omnes ;<br class="calibre6"/> nescierunt universi :<br class="calibre6"/> canes muti non valentes latrare,<br class="calibre6"/> videntes vana, dormientes,<br class="calibre6"/> et amantes somnia.<br class="calibre6"/>
<span id="x56_11" class="vn">11</span> Et canes imprudentissimi<br class="calibre6"/> nescierunt saturitatem ;<br class="calibre6"/> ipsi pastores<br class="calibre6"/> ignoraverunt intelligentiam :<br class="calibre6"/> omnes in viam suam declinaverunt ;<br class="calibre6"/> unusquisque ad avaritiam suam, a summo usque ad novissimum.<br class="calibre6"/>
<span id="x56_12" class="vn">12</span> Venite, sumamus vinum,<br class="calibre6"/> et impleamur ebrietate ;<br class="calibre6"/> et erit sicut hodie, sic et cras,<br class="calibre6"/> et multo amplius.</div>
</div><div class="calibre5" id="calibre_pb_56"></div></body></html>
