<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a> <span id="x19_1" class="vn">1</span> Onus Ægypti. <div class="poetry">Ecce Dominus ascendet super nubem levem,<br class="calibre6"/> et ingredietur Ægyptum,<br class="calibre6"/> et commovebuntur simulacra Ægypti a facie ejus,<br class="calibre6"/> et cor Ægypti tabescet in medio ejus,<br class="calibre6"/>
<span id="x19_2" class="vn">2</span> et concurrere faciam Ægyptios adversus Ægyptios ;<br class="calibre6"/> et pugnabit vir contra fratrem suum, et vir contra amicum suum,<br class="calibre6"/> civitas adversus civitatem, regnum adversus regnum.<br class="calibre6"/>
<span id="x19_3" class="vn">3</span> Et dirumpetur spiritus Ægypti in visceribus ejus,<br class="calibre6"/> et consilium ejus præcipitabo ;<br class="calibre6"/> et interrogabunt simulacra sua, et divinos suos,<br class="calibre6"/> et pythones, et ariolos.<br class="calibre6"/>
<span id="x19_4" class="vn">4</span> Et tradam Ægyptum in manu dominorum crudelium,<br class="calibre6"/> et rex fortis dominabitur eorum,<br class="calibre6"/> ait Dominus Deus exercituum.<br class="calibre6"/>
<span id="x19_5" class="vn">5</span> Et arescet aqua de mari,<br class="calibre6"/> et fluvius desolabitur atque siccabitur.<br class="calibre6"/>
<span id="x19_6" class="vn">6</span> Et deficient flumina,<br class="calibre6"/> attenuabuntur et siccabuntur rivi aggerum,<br class="calibre6"/> calamus et juncus marcescet.<br class="calibre6"/>
<span id="x19_7" class="vn">7</span> Nudabitur alveus rivi a fonte suo,<br class="calibre6"/> et omnis sementis irrigua<br class="calibre6"/> siccabitur, arescet, et non erit.<br class="calibre6"/>
<span id="x19_8" class="vn">8</span> Et mœrebunt piscatores,<br class="calibre6"/> et lugebunt omnes mittentes in flumen hamum ;<br class="calibre6"/> et expandentes rete super faciem aquarum emarcescent.<br class="calibre6"/>
<span id="x19_9" class="vn">9</span> Confundentur qui operabantur linum,<br class="calibre6"/> pectentes et texentes subtilia.<br class="calibre6"/>
<span id="x19_10" class="vn">10</span> Et erunt irrigua ejus flaccentia :<br class="calibre6"/> omnes qui faciebant lacunas ad capiendos pisces.<br class="calibre6"/>
<span id="x19_11" class="vn">11</span> Stulti principes Taneos,<br class="calibre6"/> sapientes consiliarii Pharaonis<br class="calibre6"/> dederunt consilium insipiens.<br class="calibre6"/> Quomodo dicetis Pharaoni :<br class="calibre6"/> Filius sapientium ego,<br class="calibre6"/> filius regum antiquorum ?<br class="calibre6"/>
<span id="x19_12" class="vn">12</span> Ubi nunc sunt sapientes tui ?<br class="calibre6"/> annuntient tibi, et indicent<br class="calibre6"/> quid cogitaverit Dominus exercituum super Ægyptum.<br class="calibre6"/>
<span id="x19_13" class="vn">13</span> Stulti facti sunt principes Taneos,<br class="calibre6"/> emarcuerunt principes Mempheos ;<br class="calibre6"/> deceperunt Ægyptum, angulum populorum ejus.<br class="calibre6"/>
<span id="x19_14" class="vn">14</span> Dominus miscuit in medio ejus spiritum vertiginis ;<br class="calibre6"/> et errare fecerunt Ægyptum in omni opere suo,<br class="calibre6"/> sicut errat ebrius et vomens.<br class="calibre6"/>
<span id="x19_15" class="vn">15</span> Et non erit Ægypto opus<br class="calibre6"/> quod faciat caput et caudam,<br class="calibre6"/> incurvantem et refrenantem.<br class="calibre6"/>
<span id="x19_16" class="vn">16</span> In die illa erit Ægyptus quasi mulieres ;<br class="calibre6"/> et stupebunt, et timebunt<br class="calibre6"/> a facie commotionis manus Domini exercituum,<br class="calibre6"/> quam ipse movebit super eam.<br class="calibre6"/>
<span id="x19_17" class="vn">17</span> Et erit terra Juda<br class="calibre6"/> Ægypto in pavorem ;<br class="calibre6"/> omnis qui illius fuerit recordatus pavebit<br class="calibre6"/> a facie consilii Domini exercituum,<br class="calibre6"/> quod ipse cogitavit super eam.<br class="calibre6"/>
<span id="x19_18" class="vn">18</span> In die illa erunt quinque civitates<br class="calibre6"/> in terra Ægypti<br class="calibre6"/> loquentes lingua Chanaan,<br class="calibre6"/> et jurantes per Dominum exercituum :<br class="calibre6"/> Civitas solis vocabitur una.<br class="calibre6"/>
<span id="x19_19" class="vn">19</span> In die illa erit altare Domini<br class="calibre6"/> in medio terræ Ægypti,<br class="calibre6"/> et titulus Domini juxta terminum ejus.<br class="calibre6"/>
<span id="x19_20" class="vn">20</span> Erit in signum et in testimonium Domino exercituum<br class="calibre6"/> in terra Ægypti ;<br class="calibre6"/> clamabunt enim ad Dominum a facie tribulationis,<br class="calibre6"/> et mittet eis salvatorem<br class="calibre6"/> et propugnatorem qui liberet eos.<br class="calibre6"/>
<span id="x19_21" class="vn">21</span> Et cognoscetur Dominus ab Ægypto,<br class="calibre6"/> et cognoscent Ægyptii Dominum<br class="calibre6"/> in die illa ;<br class="calibre6"/> et colent eum in hostiis et in muneribus ;<br class="calibre6"/> et vota vovebunt Domino, et solvent.<br class="calibre6"/>
<span id="x19_22" class="vn">22</span> Et percutiet Dominus Ægyptum plaga,<br class="calibre6"/> et sanabit eam ;<br class="calibre6"/> et revertentur ad Dominum,<br class="calibre6"/> et placabitur eis, et sanabit eos.<br class="calibre6"/>
<span id="x19_23" class="vn">23</span> In die illa erit via<br class="calibre6"/> de Ægypto in Assyrios ;<br class="calibre6"/> et intrabit Assyrius Ægyptum,<br class="calibre6"/> et Ægyptius in Assyrios,<br class="calibre6"/> et servient Ægyptii Assur.<br class="calibre6"/>
<span id="x19_24" class="vn">24</span> In die illa erit Israël tertius<br class="calibre6"/> Ægyptio et Assyrio ;<br class="calibre6"/> benedictio in medio terræ<br class="calibre6"/>
<span id="x19_25" class="vn">25</span> cui benedixit Dominus exercituum, dicens :<br class="calibre6"/> Benedictus populus meus Ægypti,<br class="calibre6"/> et opus manuum mearum Assyrio ;<br class="calibre6"/> hæreditas autem mea Israël.</div>
</div><div class="calibre5" id="calibre_pb_19"></div></body></html>
