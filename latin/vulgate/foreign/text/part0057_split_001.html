<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Philippenses - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus.
<span id="x1_2" class="vn">2</span> Gratia vobis, et pax a Deo Patre nostro, et Domino Jesu Christo.<br class="calibre6"/><br class="calibre6"/>
<span id="x1_3" class="vn">3</span> Gratias ago Deo meo in omni memoria vestri,
<span id="x1_4" class="vn">4</span> semper in cunctis orationibus meis pro omnibus vobis, cum gaudio deprecationem faciens,
<span id="x1_5" class="vn">5</span> super communicatione vestra in Evangelio Christi a prima die usque nunc.
<span id="x1_6" class="vn">6</span> Confidens hoc ipsum, quia qui cœpit in vobis opus bonum, perficiet usque in diem Christi Jesu :
<span id="x1_7" class="vn">7</span> sicut est mihi justum hoc sentire pro omnibus vobis : eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse.
<span id="x1_8" class="vn">8</span> Testis enim mihi est Deus, quomodo cupiam omnes vos in visceribus Jesu Christi.
<span id="x1_9" class="vn">9</span> Et hoc oro, ut caritas vestra magis ac magis abundet in scientia, et in omni sensu :
<span id="x1_10" class="vn">10</span> ut probetis potiora, ut sitis sinceri, et sine offensa in diem Christi,
<span id="x1_11" class="vn">11</span> repleti fructu justitiæ per Jesum Christum, in gloriam et laudem Dei.<br class="calibre6"/><br class="calibre6"/>
<span id="x1_12" class="vn">12</span> Scire autem vos volo fratres, quia quæ circa me sunt, magis ad profectum venerunt Evangelii :
<span id="x1_13" class="vn">13</span> ita ut vincula mea manifesta fierent in Christo in omni prætorio, et in ceteris omnibus,
<span id="x1_14" class="vn">14</span> et plures e fratribus in Domino confidentes vinculis meis, abundantius auderent sine timore verbum Dei loqui.
<span id="x1_15" class="vn">15</span> Quidam quidem et propter invidiam et contentionem : quidam autem et propter bonam voluntatem Christum prædicant :
<span id="x1_16" class="vn">16</span> quidam ex caritate, scientes quoniam in defensionem Evangelii positus sum.
<span id="x1_17" class="vn">17</span> Quidam autem ex contentione Christum annuntiant non sincere, existimantes pressuram se suscitare vinculis meis.
<span id="x1_18" class="vn">18</span> Quid enim ? Dum omni modo sive per occasionem, sive per veritatem, Christus annuntietur : et in hoc gaudeo, sed et gaudebo.
<span id="x1_19" class="vn">19</span> Scio enim quia hoc mihi proveniet ad salutem, per vestram orationem, et subministrationem Spiritus Jesu Christi,
<span id="x1_20" class="vn">20</span> secundum exspectationem et spem meam, quia in nullo confundar : sed in omni fiducia sicut semper, et nunc magnificabitur Christus in corpore meo, sive per vitam, sive per mortem.
<span id="x1_21" class="vn">21</span> Mihi enim vivere Christus est, et mori lucrum.
<span id="x1_22" class="vn">22</span> Quod si vivere in carne, hic mihi fructus operis est, et quid eligam ignoro.
<span id="x1_23" class="vn">23</span> Coarctor autem e duobus : desiderium habens dissolvi, et esse cum Christo, multo magis melius :
<span id="x1_24" class="vn">24</span> permanere autem in carne, necessarium propter vos.
<span id="x1_25" class="vn">25</span> Et hoc confidens scio quia manebo, et permanebo omnibus vobis ad profectum vestrum, et gaudium fidei :
<span id="x1_26" class="vn">26</span> ut gratulatio vestra abundet in Christo Jesu in me, per meum adventum iterum ad vos.<br class="calibre6"/><br class="calibre6"/>
<span id="x1_27" class="vn">27</span> Tantum digne Evangelio Christi conversamini : ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii :
<span id="x1_28" class="vn">28</span> et in nullo terreamini ab adversariis : quæ illis est causa perditionis, vobis autem salutis, et hoc a Deo :
<span id="x1_29" class="vn">29</span> quia vobis donatum est pro Christo, non solum ut in eum credatis, sed ut etiam pro illo patiamini :
<span id="x1_30" class="vn">30</span> idem certamen habentes, quale et vidistis in me, et nunc audistis de me.
</div><div class="calibre5" id="calibre_pb_1"></div></body></html>
