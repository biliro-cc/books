<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> De quibus autem scripsistis mihi : Bonum est homini mulierem non tangere :
<span id="x7_2" class="vn">2</span> propter fornicationem autem unusquisque suam uxorem habeat, et unaquæque suum virum habeat.
<span id="x7_3" class="vn">3</span> Uxori vir debitum reddat : similiter autem et uxor viro.
<span id="x7_4" class="vn">4</span> Mulier sui corporis potestatem non habet, sed vir. Similiter autem et vir sui corporis potestatem non habet, sed mulier.
<span id="x7_5" class="vn">5</span> Nolite fraudare invicem, nisi forte ex consensu ad tempus, ut vacetis orationi : et iterum revertimini in idipsum, ne tentet vos Satanas propter incontinentiam vestram.
<span id="x7_6" class="vn">6</span> Hoc autem dico secundum indulgentiam, non secundum imperium.
<span id="x7_7" class="vn">7</span> Volo enim omnes vos esse sicut meipsum : sed unusquisque proprium donum habet ex Deo : alius quidem sic, alius vero sic.
<span id="x7_8" class="vn">8</span> Dico autem non nuptis, et viduis : bonum est illis si sic permaneant, sicut et ego.
<span id="x7_9" class="vn">9</span> Quod si non se continent, nubant. Melius est enim nubere, quam uri.<br class="calibre6"/><br class="calibre6"/>
<span id="x7_10" class="vn">10</span> Iis autem qui matrimonio juncti sunt, præcipio non ego, sed Dominus, uxorem a viro non discedere :
<span id="x7_11" class="vn">11</span> quod si discesserit, manere innuptam, aut viro suo reconciliari. Et vir uxorem non dimittat.<br class="calibre6"/><br class="calibre6"/>
<span id="x7_12" class="vn">12</span> Nam ceteris ego dico, non Dominus. Si quis frater uxorem habet infidelem, et hæc consentit habitare cum illo, non dimittat illam.
<span id="x7_13" class="vn">13</span> Et si qua mulier fidelis habet virum infidelem, et hic consentit habitare cum illa, non dimittat virum :
<span id="x7_14" class="vn">14</span> sanctificatus est enim vir infidelis per mulierem fidelem, et sanctificata est mulier infidelis per virum fidelem : alioquin filii vestri immundi essent, nunc autem sancti sunt.
<span id="x7_15" class="vn">15</span> Quod si infidelis discedit, discedat : non enim servituti subjectus est frater, aut soror in hujusmodi : in pace autem vocavit nos Deus.
<span id="x7_16" class="vn">16</span> Unde enim scis mulier, si virum salvum facies ? aut unde scis vir, si mulierem salvam facies ?<br class="calibre6"/><br class="calibre6"/>
<span id="x7_17" class="vn">17</span> Nisi unicuique sicut divisit Dominus, unumquemque sicut vocavit Deus, ita ambulet, et sicut in omnibus ecclesiis doceo.
<span id="x7_18" class="vn">18</span> Circumcisus aliquis vocatus est ? non adducat præputium. In præputio aliquis vocatus est ? non circumcidatur.
<span id="x7_19" class="vn">19</span> Circumcisio nihil est, et præputium nihil est : sed observatio mandatorum Dei.
<span id="x7_20" class="vn">20</span> Unusquisque in qua vocatione vocatus est, in ea permaneat.
<span id="x7_21" class="vn">21</span> Servus vocatus es ? non sit tibi curæ : sed et si potes fieri liber, magis utere.
<span id="x7_22" class="vn">22</span> Qui enim in Domino vocatus est servus, libertus est Domini : similiter qui liber vocatus est, servus est Christi.
<span id="x7_23" class="vn">23</span> Pretio empti estis : nolite fieri servi hominum.
<span id="x7_24" class="vn">24</span> Unusquisque in quo vocatus est, fratres, in hoc permaneat apud Deum.<br class="calibre6"/><br class="calibre6"/>
<span id="x7_25" class="vn">25</span> De virginibus autem præceptum Domini non habeo : consilium autem do, tamquam misericordiam consecutus a Domino, ut sim fidelis.
<span id="x7_26" class="vn">26</span> Existimo ergo hoc bonum esse propter instantem necessitatem, quoniam bonum est homini sic esse.
<span id="x7_27" class="vn">27</span> Alligatus es uxori ? noli quærere solutionem. Solutus es ab uxore ? noli quærere uxorem.
<span id="x7_28" class="vn">28</span> Si autem acceperis uxorem, non peccasti. Et si nupserit virgo, non peccavit : tribulationem tamen carnis habebunt hujusmodi. Ego autem vobis parco.
<span id="x7_29" class="vn">29</span> Hoc itaque dico, fratres : tempus breve est : reliquum est, ut et qui habent uxores, tamquam non habentes sint :
<span id="x7_30" class="vn">30</span> et qui flent, tamquam non flentes : et qui gaudent, tamquam non gaudentes : et qui emunt, tamquam non possidentes :
<span id="x7_31" class="vn">31</span> et qui utuntur hoc mundo, tamquam non utantur : præterit enim figura hujus mundi.
<span id="x7_32" class="vn">32</span> Volo autem vos sine sollicitudine esse. Qui sine uxore est, sollicitus est quæ Domini sunt, quomodo placeat Deo.
<span id="x7_33" class="vn">33</span> Qui autem cum uxore est, sollicitus est quæ sunt mundi, quomodo placeat uxori, et divisus est.
<span id="x7_34" class="vn">34</span> Et mulier innupta, et virgo, cogitat quæ Domini sunt, ut sit sancta corpore, et spiritu. Quæ autem nupta est, cogitat quæ sunt mundi, quomodo placeat viro.
<span id="x7_35" class="vn">35</span> Porro hoc ad utilitatem vestram dico : non ut laqueum vobis injiciam, sed ad id, quod honestum est, et quod facultatem præbeat sine impedimento Dominum obsecrandi.
<span id="x7_36" class="vn">36</span> Si quis autem turpem se videri existimat super virgine sua, quod sit superadulta, et ita oportet fieri : quod vult faciat : non peccat, si nubat.
<span id="x7_37" class="vn">37</span> Nam qui statuit in corde suo firmus, non habens necessitatem, potestatem autem habens suæ voluntatis, et hoc judicavit in corde suo, servare virginem suam, bene facit.
<span id="x7_38" class="vn">38</span> Igitur et qui matrimonio jungit virginem suam, bene facit : et qui non jungit, melius facit.
<span id="x7_39" class="vn">39</span> Mulier alligata est legi quanto tempore vir ejus vivit, quod si dormierit vir ejus, liberata est : cui vult nubat, tantum in Domino.
<span id="x7_40" class="vn">40</span> Beatior autem erit si sic permanserit secundum meum consilium : puto autem quod et ego Spiritum Dei habeam.
</div><div class="calibre5" id="calibre_pb_7"></div></body></html>
