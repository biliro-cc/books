<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a><div class="poetry"> <span id="x7_1" class="vn">1</span> Quid necesse est homini majora se quærere,<br class="calibre6"/> cum ignoret quid conducat sibi in vita sua,<br class="calibre6"/> numero dierum peregrinationis suæ,<br class="calibre6"/> et tempore quod velut umbra præterit ?<br class="calibre6"/> aut quis ei poterit indicare<br class="calibre6"/> quod post eum futurum sub sole sit ?<br class="calibre6"/>
<span id="x7_2" class="vn">2</span> Melius est nomen bonum quam unguenta pretiosa,<br class="calibre6"/> et dies mortis die nativitatis.<br class="calibre6"/>
<span id="x7_3" class="vn">3</span> Melius est ire ad domum luctus<br class="calibre6"/> quam ad domum convivii ;<br class="calibre6"/> in illa enim finis cunctorum admonetur hominum,<br class="calibre6"/> et vivens cogitat quid futurum sit.<br class="calibre6"/>
<span id="x7_4" class="vn">4</span> Melior est ira risu,<br class="calibre6"/> quia per tristitiam vultus corrigitur animus delinquentis.<br class="calibre6"/>
<span id="x7_5" class="vn">5</span> Cor sapientium ubi tristitia est,<br class="calibre6"/> et cor stultorum ubi lætitia.<br class="calibre6"/>
<span id="x7_6" class="vn">6</span> Melius est a sapiente corripi,<br class="calibre6"/> quam stultorum adulatione decipi ;<br class="calibre6"/>
<span id="x7_7" class="vn">7</span> quia sicut sonitus spinarum ardentium sub olla,<br class="calibre6"/> sic risus stulti.<br class="calibre6"/> Sed et hoc vanitas.<br class="calibre6"/>
<span id="x7_8" class="vn">8</span> Calumnia conturbat sapientem,<br class="calibre6"/> et perdet robur cordis illius.<br class="calibre6"/>
<span id="x7_9" class="vn">9</span> Melior est finis orationis quam principium.<br class="calibre6"/> Melior est patiens arrogante.<br class="calibre6"/>
<span id="x7_10" class="vn">10</span> Ne sis velox ad irascendum,<br class="calibre6"/> quia ira in sinu stulti requiescit.<br class="calibre6"/>
<span id="x7_11" class="vn">11</span> Ne dicas : Quid putas causæ est<br class="calibre6"/> quod priora tempora meliora fuere quam nunc sunt ?<br class="calibre6"/> stulta enim est hujuscemodi interrogatio.<br class="calibre6"/>
<span id="x7_12" class="vn">12</span> Utilior est sapientia cum divitiis,<br class="calibre6"/> et magis prodest videntibus solem.<br class="calibre6"/>
<span id="x7_13" class="vn">13</span> Sicut enim protegit sapientia, sic protegit pecunia ;<br class="calibre6"/> hoc autem plus habet eruditio et sapientia,<br class="calibre6"/> quod vitam tribuunt possessori suo.<br class="calibre6"/>
<span id="x7_14" class="vn">14</span> Considera opera Dei,<br class="calibre6"/> quod nemo possit corrigere quem ille despexerit.<br class="calibre6"/>
<span id="x7_15" class="vn">15</span> In die bona fruere bonis,<br class="calibre6"/> et malam diem præcave ;<br class="calibre6"/> sicut enim hanc, sic et illam fecit Deus,<br class="calibre6"/> ut non inveniat homo contra eum justas querimonias.<br class="calibre6"/>
<span id="x7_16" class="vn">16</span> Hæc quoque vidi in diebus vanitatis meæ :<br class="calibre6"/> justus perit in justitia sua,<br class="calibre6"/> et impius multo vivit tempore in malitia sua.<br class="calibre6"/>
<span id="x7_17" class="vn">17</span> Noli esse justus multum,<br class="calibre6"/> neque plus sapias quam necesse est,<br class="calibre6"/> ne obstupescas.<br class="calibre6"/>
<span id="x7_18" class="vn">18</span> Ne impie agas multum,<br class="calibre6"/> et noli esse stultus,<br class="calibre6"/> ne moriaris in tempore non tuo.<br class="calibre6"/>
<span id="x7_19" class="vn">19</span> Bonum est te sustentare justum :<br class="calibre6"/> sed et ab illo ne subtrahas manum tuam ;<br class="calibre6"/> quia qui timet Deum nihil negligit.<br class="calibre6"/>
<span id="x7_20" class="vn">20</span> Sapientia confortavit sapientem<br class="calibre6"/> super decem principes civitatis ;<br class="calibre6"/>
<span id="x7_21" class="vn">21</span> non est enim homo justus in terra<br class="calibre6"/> qui faciat bonum et non peccet.<br class="calibre6"/>
<span id="x7_22" class="vn">22</span> Sed et cunctis sermonibus qui dicuntur<br class="calibre6"/> ne accomodes cor tuum,<br class="calibre6"/> ne forte audias servum tuum maledicentem tibi ;<br class="calibre6"/>
<span id="x7_23" class="vn">23</span> scit enim conscientia tua<br class="calibre6"/> quia et tu crebro maledixisti aliis.<br class="calibre6"/>
<span id="x7_24" class="vn">24</span> Cuncta tentavi in sapientia.<br class="calibre6"/> Dixi : Sapiens efficiar :<br class="calibre6"/> et ipsa longius recessit a me,<br class="calibre6"/>
<span id="x7_25" class="vn">25</span> multo magis quam erat.<br class="calibre6"/> Et alta profunditas, quis inveniet eam ?</div><br class="calibre6"/><br class="calibre6"/>
<div class="poetry"><span id="x7_26" class="vn">26</span> Lustravi universa animo meo,<br class="calibre6"/> ut scirem et considerarem,<br class="calibre6"/> et quærerem sapientiam, et rationem,<br class="calibre6"/> et ut cognoscerem impietatem stulti,<br class="calibre6"/> et errorem imprudentium :<br class="calibre6"/>
<span id="x7_27" class="vn">27</span> et inveni amariorem morte mulierem,<br class="calibre6"/> quæ laqueus venatorum est,<br class="calibre6"/> et sagena cor ejus ;<br class="calibre6"/> vincula sunt manus illius.<br class="calibre6"/> Qui placet Deo effugiet illam ;<br class="calibre6"/> qui autem peccator est capietur ab illa.<br class="calibre6"/>
<span id="x7_28" class="vn">28</span> Ecce hoc inveni, dixit Ecclesiastes,<br class="calibre6"/> unum et alterum ut invenirem rationem,<br class="calibre6"/>
<span id="x7_29" class="vn">29</span> quam adhuc quærit anima mea,<br class="calibre6"/> et non inveni.<br class="calibre6"/> Virum de mille unum reperi ;<br class="calibre6"/> mulierem ex omnibus non inveni.<br class="calibre6"/>
<span id="x7_30" class="vn">30</span> Solummodo hoc inveni,<br class="calibre6"/> quod fecerit Deus hominem rectum,<br class="calibre6"/> et ipse se infinitis miscuerit quæstionibus.<br class="calibre6"/> Quis talis ut sapiens est ?<br class="calibre6"/> et quis cognovit solutionem verbi ?</div>
</div><div class="calibre5" id="calibre_pb_7"></div></body></html>
