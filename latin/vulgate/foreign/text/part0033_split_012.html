<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a><div class="poetry"> <span id="x12_1" class="vn">1</span> Ephraim pascit ventum,<br class="calibre6"/> et sequitur æstum ;<br class="calibre6"/> tota die mendacium et vastitatem multiplicat :<br class="calibre6"/> et fœdus cum Assyriis iniit,<br class="calibre6"/> et oleum in Ægyptum ferebat.<br class="calibre6"/>
<span id="x12_2" class="vn">2</span> Judicium ergo Domini cum Juda,<br class="calibre6"/> et visitatio super Jacob :<br class="calibre6"/> juxta vias ejus, et juxta adinventiones ejus reddet ei.<br class="calibre6"/>
<span id="x12_3" class="vn">3</span> In utero supplantavit fratrem suum,<br class="calibre6"/> et in fortitudine sua directus est cum angelo.<br class="calibre6"/>
<span id="x12_4" class="vn">4</span> Et invaluit ad angelum, et confortatus est ;<br class="calibre6"/> flevit, et rogavit eum.<br class="calibre6"/> In Bethel invenit eum,<br class="calibre6"/> et ibi locutus est nobiscum.<br class="calibre6"/>
<span id="x12_5" class="vn">5</span> Et Dominus Deus exercituum,<br class="calibre6"/> Dominus memoriale ejus.<br class="calibre6"/>
<span id="x12_6" class="vn">6</span> Et tu ad Deum tuum converteris ;<br class="calibre6"/> misericordiam et judicium custodi,<br class="calibre6"/> et spera in Deo tuo semper.<br class="calibre6"/>
<span id="x12_7" class="vn">7</span> Chanaan, in manu ejus statera dolosa,<br class="calibre6"/> calumniam dilexit.<br class="calibre6"/>
<span id="x12_8" class="vn">8</span> Et dixit Ephraim : Verumtamen dives effectus sum ;<br class="calibre6"/> inveni idolum mihi :<br class="calibre6"/> omnes labores mei non invenient mihi iniquitatem quam peccavi.<br class="calibre6"/>
<span id="x12_9" class="vn">9</span> Et ego Dominus Deus tuus ex terra Ægypti :<br class="calibre6"/> adhuc sedere te faciam in tabernaculis, sicut in diebus festivitatis.<br class="calibre6"/>
<span id="x12_10" class="vn">10</span> Et locutus sum super prophetas,<br class="calibre6"/> et ego visionem multiplicavi,<br class="calibre6"/> et in manu prophetarum assimilatus sum.<br class="calibre6"/>
<span id="x12_11" class="vn">11</span> Si Galaad idolum, ergo frustra erant in Galgal bobus immolantes ;<br class="calibre6"/> nam et altaria eorum quasi acervi super sulcos agri.<br class="calibre6"/>
<span id="x12_12" class="vn">12</span> Fugit Jacob in regionem Syriæ,<br class="calibre6"/> et servivit Israël in uxorem,<br class="calibre6"/> et in uxorem servavit.<br class="calibre6"/>
<span id="x12_13" class="vn">13</span> In propheta autem eduxit Dominus Israël de Ægypto,<br class="calibre6"/> et in propheta servatus est.<br class="calibre6"/>
<span id="x12_14" class="vn">14</span> Ad iracundiam me provocavit Ephraim in amaritudinibus suis :<br class="calibre6"/> et sanguis ejus super eum veniet,<br class="calibre6"/> et opprobrium ejus restituet ei Dominus suus.</div>
</div><div class="calibre5" id="calibre_pb_12"></div></body></html>
