<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Vidi Dominum stantem super altare, et dixit : <div class="poetry">Percute cardinem,<br class="calibre6"/> et commoveantur superliminaria :<br class="calibre6"/> avaritia enim in capite omnium,<br class="calibre6"/> et novissimum eorum in gladio interficiam ;<br class="calibre6"/> non erit fuga eis.<br class="calibre6"/> Fugient, et non salvabitur ex eis qui fugerit.<br class="calibre6"/>
<span id="x9_2" class="vn">2</span> Si descenderint usque ad infernum,<br class="calibre6"/> inde manus mea educet eos ;<br class="calibre6"/> et si ascenderint usque in cælum,<br class="calibre6"/> inde detraham eos.<br class="calibre6"/>
<span id="x9_3" class="vn">3</span> Et si absconditi fuerint in vertice Carmeli,<br class="calibre6"/> inde scrutans auferam eos ;<br class="calibre6"/> et si celaverint se ab oculis meis in profundo maris,<br class="calibre6"/> ibi mandabo serpenti, et mordebit eos.<br class="calibre6"/>
<span id="x9_4" class="vn">4</span> Et si abierint in captivitatem coram inimicis suis,<br class="calibre6"/> ibi mandabo gladio, et occidet eos :<br class="calibre6"/> et ponam oculos meos super eos in malum,<br class="calibre6"/> et non in bonum.<br class="calibre6"/>
<span id="x9_5" class="vn">5</span> Et Dominus Deus exercituum, qui tangit terram, et tabescet,<br class="calibre6"/> et lugebunt omnes habitantes in ea :<br class="calibre6"/> et ascendet sicut rivus omnis,<br class="calibre6"/> et defluet sicut fluvius Ægypti.<br class="calibre6"/>
<span id="x9_6" class="vn">6</span> Qui ædificat in cælo ascensionem suam,<br class="calibre6"/> et fasciculum suum super terram fundavit ;<br class="calibre6"/> qui vocat aquas maris,<br class="calibre6"/> et effundit eas super faciem terræ :<br class="calibre6"/> Dominus nomen ejus.<br class="calibre6"/>
<span id="x9_7" class="vn">7</span> Numquid non ut filii Æthiopum<br class="calibre6"/> vos estis mihi, filii Israël ? ait Dominus.<br class="calibre6"/> Numquid non Israël ascendere feci de terra Ægypti,<br class="calibre6"/> et Palæstinos de Cappadocia,<br class="calibre6"/> et Syros de Cyrene ?</div><br class="calibre6"/><br class="calibre6"/>
<div class="poetry"><span id="x9_8" class="vn">8</span> Ecce oculi Domini Dei super regnum peccans :<br class="calibre6"/> et conteram illud a facie terræ ;<br class="calibre6"/> verumtamen conterens non conteram domum Jacob,<br class="calibre6"/> dicit Dominus.<br class="calibre6"/>
<span id="x9_9" class="vn">9</span> Ecce enim mandabo ego,<br class="calibre6"/> et concutiam in omnibus gentibus domum Israël,<br class="calibre6"/> sicut concutitur triticum in cribro,<br class="calibre6"/> et non cadet lapillus super terram.<br class="calibre6"/>
<span id="x9_10" class="vn">10</span> In gladio morientur omnes peccatores populi mei,<br class="calibre6"/> qui dicunt : Non appropinquabit,<br class="calibre6"/> et non veniet super nos malum.<br class="calibre6"/>
<span id="x9_11" class="vn">11</span> In die illa suscitabo tabernaculum David, quod cecidit :<br class="calibre6"/> et reædificabo aperturas murorum ejus,<br class="calibre6"/> et ea quæ corruerant instaurabo :<br class="calibre6"/> et reædificabo illud sicut in diebus antiquis,<br class="calibre6"/>
<span id="x9_12" class="vn">12</span> ut possideant reliquias Idumææ, et omnes nationes :<br class="calibre6"/> eo quod invocatum sit nomen meum super eos,<br class="calibre6"/> dicit Dominus faciens hæc.<br class="calibre6"/>
<span id="x9_13" class="vn">13</span> Ecce dies veniunt, dicit Dominus,<br class="calibre6"/> et comprehendet arator messorem,<br class="calibre6"/> et calcator uvæ mittentem semen :<br class="calibre6"/> et stillabunt montes dulcedinem,<br class="calibre6"/> et omnes colli culti erunt.<br class="calibre6"/>
<span id="x9_14" class="vn">14</span> Et convertam captivitatem populi mei Israël ;<br class="calibre6"/> et ædificabunt civitates desertas, et inhabitabunt ;<br class="calibre6"/> et plantabunt vineas, et bibent vinum earum,<br class="calibre6"/> et facient hortos, et comedent fructus eorum.<br class="calibre6"/>
<span id="x9_15" class="vn">15</span> Et plantabo eos super humum suam,<br class="calibre6"/> et non evellam eos ultra de terra sua, quam dedi eis,<br class="calibre6"/> dicit Dominus Deus tuus.</div></div>
</body></html>
