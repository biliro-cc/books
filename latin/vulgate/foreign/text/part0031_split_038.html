<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c38" id="c38"><span class="chapter-num">38</span></a> <span id="x38_1" class="vn">1</span> Et factus est sermo Domini ad me, dicens :
<span id="x38_2" class="vn">2</span> Fili hominis, pone faciem tuam contra Gog, terram Magog, principem capitis Mosoch et Thubal, et vaticinare de eo.
<span id="x38_3" class="vn">3</span> Et dices ad eum : <div class="poetry">Hæc dicit Dominus Deus :<br class="calibre6"/> Ecce ego ad te, Gog, principem capitis Mosoch et Thubal.<br class="calibre6"/>
<span id="x38_4" class="vn">4</span> Et circumagam te, et ponam frenum in maxillis tuis :<br class="calibre6"/> et educam te, et omnem exercitum tuum,<br class="calibre6"/> equos et equites vestitos loricis universos,<br class="calibre6"/> multitudinem magnam, hastam et clypeum arripientium et gladium.<br class="calibre6"/>
<span id="x38_5" class="vn">5</span> Persæ, Æthiopes, et Libyes cum eis,<br class="calibre6"/> omnes scutati et galeati.<br class="calibre6"/>
<span id="x38_6" class="vn">6</span> Gomer et universa agmina ejus,<br class="calibre6"/> domus Thogorma, latera aquilonis,<br class="calibre6"/> et totum robur ejus, populique multi tecum.<br class="calibre6"/>
<span id="x38_7" class="vn">7</span> Præpara et instrue te,<br class="calibre6"/> et omnem multitudinem tuam quæ coacervata est ad te :<br class="calibre6"/> et esto eis in præceptum.<br class="calibre6"/>
<span id="x38_8" class="vn">8</span> Post dies multos visitaberis :<br class="calibre6"/> in novissimo annorum venies ad terram quæ reversa est a gladio,<br class="calibre6"/> et congregata est de populis multis ad montes Israël,<br class="calibre6"/> qui fuerunt deserti jugiter :<br class="calibre6"/> hæc de populis educta est,<br class="calibre6"/> et habitabunt in ea confidenter universi.<br class="calibre6"/>
<span id="x38_9" class="vn">9</span> Ascendens autem quasi tempestas venies,<br class="calibre6"/> et quasi nubes, ut operias terram :<br class="calibre6"/> tu et omnia agmina tua,<br class="calibre6"/> et populi multi tecum.</div><br class="calibre6"/><br class="calibre6"/>
<div class="poetry"><span id="x38_10" class="vn">10</span> Hæc dicit Dominus Deus :<br class="calibre6"/> In die illa, ascendent sermones super cor tuum,<br class="calibre6"/> et cogitabis cogitationem pessimam :<br class="calibre6"/>
<span id="x38_11" class="vn">11</span> et dices : Ascendam ad terram absque muro :<br class="calibre6"/> veniam ad quiescentes habitantesque secure :<br class="calibre6"/> hi omnes habitant sine muro ;<br class="calibre6"/> vectes et portæ non sunt eis :<br class="calibre6"/>
<span id="x38_12" class="vn">12</span> ut diripias spolia, et invadas prædam ;<br class="calibre6"/> ut inferas manum tuam super eos qui deserti fuerant, et postea restituti,<br class="calibre6"/> et super populum qui est congregatus ex gentibus,<br class="calibre6"/> qui possidere cœpit et esse habitator umbilici terræ.<br class="calibre6"/>
<span id="x38_13" class="vn">13</span> Saba, et Dedan, et negotiatores Tharsis,<br class="calibre6"/> et omnes leones ejus, dicent tibi :<br class="calibre6"/> Numquid ad sumenda spolia tu venis ?<br class="calibre6"/> ecce ad diripiendam prædam congregasti multitudinem tuam,<br class="calibre6"/> ut tollas argentum et aurum,<br class="calibre6"/> et auferas supellectilem atque substantiam,<br class="calibre6"/> et diripias manubias infinitas.<br class="calibre6"/>
<span id="x38_14" class="vn">14</span> Propterea vaticinare, fili hominis, et dices ad Gog :<br class="calibre6"/> Hæc dicit Dominus Deus :<br class="calibre6"/> Numquid non in die illo,<br class="calibre6"/> cum habitaverit populus meus Israël confidenter,<br class="calibre6"/> scies ?<br class="calibre6"/>
<span id="x38_15" class="vn">15</span> Et venies de loco tuo a lateribus aquilonis,<br class="calibre6"/> tu et populi multi tecum,<br class="calibre6"/> ascensores equorum universi :<br class="calibre6"/> cœtus magnus, et exercitus vehemens.<br class="calibre6"/>
<span id="x38_16" class="vn">16</span> Et ascendes super populum meum Israël<br class="calibre6"/> quasi nubes, ut operias terram.<br class="calibre6"/> In novissimis diebus eris,<br class="calibre6"/> et adducam te super terram meam :<br class="calibre6"/> ut sciant gentes me<br class="calibre6"/> cum sanctificatus fuero in te in oculis eorum, o Gog !</div><br class="calibre6"/><br class="calibre6"/>
<div class="poetry"><span id="x38_17" class="vn">17</span> Hæc dicit Dominus Deus :<br class="calibre6"/> Tu ergo ille es, de quo locutus sum in diebus antiquis<br class="calibre6"/> in manu servorum meorum prophetarum Israël,<br class="calibre6"/> qui prophetaverunt in diebus illorum temporum,<br class="calibre6"/> ut adducerem te super eos.<br class="calibre6"/>
<span id="x38_18" class="vn">18</span> Et erit in die illa,<br class="calibre6"/> in die adventus Gog super terram Israël,<br class="calibre6"/> ait Dominus Deus,<br class="calibre6"/> ascendet indignatio mea in furore meo.<br class="calibre6"/>
<span id="x38_19" class="vn">19</span> Et in zelo meo, in igne iræ meæ locutus sum,<br class="calibre6"/> quia in die illa erit commotio magna super terram Israël :<br class="calibre6"/>
<span id="x38_20" class="vn">20</span> et commovebuntur a facie mea pisces maris,<br class="calibre6"/> et volucres cæli, et bestiæ agri,<br class="calibre6"/> et omne reptile quod movetur super humum,<br class="calibre6"/> cunctique homines qui sunt super faciem terræ :<br class="calibre6"/> et subvertentur montes, et cadent sepes,<br class="calibre6"/> et omnis murus corruet in terram.<br class="calibre6"/>
<span id="x38_21" class="vn">21</span> Et convocabo adversus eum in cunctis montibus meis gladium,<br class="calibre6"/> ait Dominus Deus :<br class="calibre6"/> gladius uniuscujusque in fratrem suum dirigetur.<br class="calibre6"/>
<span id="x38_22" class="vn">22</span> Et judicabo eum peste, et sanguine,<br class="calibre6"/> et imbre vehementi, et lapidibus immensis :<br class="calibre6"/> ignem et sulphur pluam super eum,<br class="calibre6"/> et super exercitum ejus,<br class="calibre6"/> et super populos multos qui sunt cum eo.<br class="calibre6"/>
<span id="x38_23" class="vn">23</span> Et magnificabor, et sanctificabor,<br class="calibre6"/> et notus ero in oculis multarum gentium :<br class="calibre6"/> et scient quia ego Dominus.</div>
</div><div class="calibre5" id="calibre_pb_38"></div></body></html>
