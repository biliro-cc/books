<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Postquam autem cessavit tumultus, vocatis Paulus discipulis, et exhortatus eos, valedixit, et profectus est ut iret in Macedoniam.
<span id="x20_2" class="vn">2</span> Cum autem perambulasset partes illas, et exhortatus eos fuisset multo sermone, venit ad Græciam :
<span id="x20_3" class="vn">3</span> ubi cum fecisset menses tres, factæ sunt illi insidiæ a Judæis navigaturo in Syriam : habuitque consilium ut reverteretur per Macedoniam.
<span id="x20_4" class="vn">4</span> Comitatus est autem eum Sopater Pyrrhi Berœensis, Thessalonicensium vero Aristarchus, et Secundus, et Gajus Derbeus, et Timotheus : Asiani vero Tychicus et Trophimus.<br class="calibre6"/><br class="calibre6"/>
<span id="x20_5" class="vn">5</span> Hi cum præcessissent, sustinuerunt nos Troade :
<span id="x20_6" class="vn">6</span> nos vero navigavimus post dies azymorum a Philippis, et venimus ad eos Troadem in diebus quinque, ubi demorati sumus diebus septem.
<span id="x20_7" class="vn">7</span> Una autem sabbati cum convenissemus ad frangendum panem, Paulus disputabat cum eis profecturus in crastinum, protraxitque sermonem usque in mediam noctem.
<span id="x20_8" class="vn">8</span> Erant autem lampades copiosæ in cœnaculo, ubi eramus congregati.
<span id="x20_9" class="vn">9</span> Sedens autem quidam adolescens nomine Eutychus super fenestram, cum mergeretur somno gravi, disputante diu Paulo, ductus somno cecidit de tertio cœnaculo deorsum, et sublatus est mortuus.
<span id="x20_10" class="vn">10</span> Ad quem cum descendisset Paulus, incubuit super eum : et complexus dixit : Nolite turbari, anima enim ipsius in ipso est.
<span id="x20_11" class="vn">11</span> Ascendens autem, frangensque panem, et gustans, satisque allocutus usque in lucem, sic profectus est.
<span id="x20_12" class="vn">12</span> Adduxerunt autem puerum viventem, et consolati sunt non minime.<br class="calibre6"/><br class="calibre6"/>
<span id="x20_13" class="vn">13</span> Nos autem ascendentes navem, navigavimus in Asson, inde suscepturi Paulum : sic enim disposuerat ipse per terram iter facturus.
<span id="x20_14" class="vn">14</span> Cum autem convenisset nos in Asson, assumpto eo, venimus Mitylenen.
<span id="x20_15" class="vn">15</span> Et inde navigantes, sequenti die venimus contra Chium, et alia applicuimus Samum, et sequenti die venimus Miletum.
<span id="x20_16" class="vn">16</span> Proposuerat enim Paulus transnavigare Ephesum, ne qua mora illi fieret in Asia. Festinabat enim, si possibile sibi esset, ut diem Pentecostes faceret Jerosolymis.<br class="calibre6"/><br class="calibre6"/>
<span id="x20_17" class="vn">17</span> A Mileto autem mittens Ephesum, vocavit majores natu ecclesiæ.
<span id="x20_18" class="vn">18</span> Qui cum venissent ad eum, et simul essent, dixit eis : Vos scitis a prima die qua ingressus sum in Asiam, qualiter vobiscum per omne tempus fuerim,
<span id="x20_19" class="vn">19</span> serviens Domino cum omni humilitate, et lacrimis, et tentationibus, quæ mihi acciderunt ex insidiis Judæorum :
<span id="x20_20" class="vn">20</span> quomodo nihil subtraxerim utilium, quominus annuntiarem vobis et docerem vos, publice et per domos,
<span id="x20_21" class="vn">21</span> testificans Judæis atque gentilibus in Deum pœnitentiam, et fidem in Dominum nostrum Jesum Christum.
<span id="x20_22" class="vn">22</span> Et nunc ecce alligatus ego spiritu, vado in Jerusalem : quæ in ea ventura sint mihi, ignorans :
<span id="x20_23" class="vn">23</span> nisi quod Spiritus Sanctus per omnes civitates mihi protestatur, dicens quoniam vincula et tribulationes Jerosolymis me manent.
<span id="x20_24" class="vn">24</span> Sed nihil horum vereor : nec facio animam meam pretiosiorem quam me, dummodo consummem cursum meum, et ministerium verbi quod accepi a Domino Jesu, testificari Evangelium gratiæ Dei.
<span id="x20_25" class="vn">25</span> Et nunc ecce ego scio quia amplius non videbitis faciem meam vos omnes, per quos transivi prædicans regnum Dei.
<span id="x20_26" class="vn">26</span> Quapropter contestor vos hodierna die, quia mundus sum a sanguine omnium.
<span id="x20_27" class="vn">27</span> Non enim subterfugi, quominus annuntiarem omne consilium Dei vobis.
<span id="x20_28" class="vn">28</span> Attendite vobis, et universo gregi, in quo vos Spiritus Sanctus posuit episcopos regere ecclesiam Dei, quam acquisivit sanguine suo.
<span id="x20_29" class="vn">29</span> Ego scio quoniam intrabunt post discessionem meam lupi rapaces in vos, non parcentes gregi.
<span id="x20_30" class="vn">30</span> Et ex vobisipsis exsurgent viri loquentes perversa, ut abducant discipulos post se.
<span id="x20_31" class="vn">31</span> Propter quod vigilate, memoria retinentes quoniam per triennium nocte et die non cessavi, cum lacrimis monens unumquemque vestrum.
<span id="x20_32" class="vn">32</span> Et nunc commendo vos Deo, et verbo gratiæ ipsius, qui potens est ædificare, et dare hæreditatem in sanctificatis omnibus.
<span id="x20_33" class="vn">33</span> Argentum, et aurum, aut vestem nullius concupivi, sicut
<span id="x20_34" class="vn">34</span> ipsi scitis : quoniam ad ea quæ mihi opus erant, et his qui mecum sunt, ministraverunt manus istæ.
<span id="x20_35" class="vn">35</span> Omnia ostendi vobis, quoniam sic laborantes, oportet suscipere infirmos ac meminisse verbi Domini Jesu : quoniam ipse dixit : Beatius est magis dare, quam accipere.
<span id="x20_36" class="vn">36</span> Et cum hæc dixisset, positis genibus suis oravit cum omnibus illis.
<span id="x20_37" class="vn">37</span> Magnus autem fletus factus est omnium : et procumbentes super collum Pauli, osculabantur eum,
<span id="x20_38" class="vn">38</span> dolentes maxime in verbo quod dixerat, quoniam amplius faciem ejus non essent visuri. Et deducebant eum ad navem.
</div><div class="calibre5" id="calibre_pb_20"></div></body></html>
