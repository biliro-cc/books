<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Post hæc aperuit Job os suum, et maledixit diei suo,
<span id="x3_2" class="vn">2</span> et locutus est :
<div class="poetry"><span id="x3_3" class="vn">3</span> Pereat dies in qua natus sum,<br class="calibre6"/> et nox in qua dictum est : Conceptus est homo.<br class="calibre6"/>
<span id="x3_4" class="vn">4</span> Dies ille vertatur in tenebras :<br class="calibre6"/> non requirat eum Deus desuper,<br class="calibre6"/> et non illustretur lumine.<br class="calibre6"/>
<span id="x3_5" class="vn">5</span> Obscurent eum tenebræ et umbra mortis ;<br class="calibre6"/> occupet eum caligo,<br class="calibre6"/> et involvatur amaritudine.<br class="calibre6"/>
<span id="x3_6" class="vn">6</span> Noctem illam tenebrosus turbo possideat ;<br class="calibre6"/> non computetur in diebus anni,<br class="calibre6"/> nec numeretur in mensibus.<br class="calibre6"/>
<span id="x3_7" class="vn">7</span> Sit nox illa solitaria,<br class="calibre6"/> nec laude digna.<br class="calibre6"/>
<span id="x3_8" class="vn">8</span> Maledicant ei qui maledicunt diei,<br class="calibre6"/> qui parati sunt suscitare Leviathan.<br class="calibre6"/>
<span id="x3_9" class="vn">9</span> Obtenebrentur stellæ caligine ejus ;<br class="calibre6"/> expectet lucem, et non videat,<br class="calibre6"/> nec ortum surgentis auroræ.<br class="calibre6"/>
<span id="x3_10" class="vn">10</span> Quia non conclusit ostia ventris qui portavit me,<br class="calibre6"/> nec abstulit mala ab oculis meis.<br class="calibre6"/>
<span id="x3_11" class="vn">11</span> Quare non in vulva mortuus sum ?<br class="calibre6"/> egressus ex utero non statim perii ?<br class="calibre6"/>
<span id="x3_12" class="vn">12</span> Quare exceptus genibus ?<br class="calibre6"/> cur lactatus uberibus ?<br class="calibre6"/>
<span id="x3_13" class="vn">13</span> Nunc enim dormiens silerem,<br class="calibre6"/> et somno meo requiescerem<br class="calibre6"/>
<span id="x3_14" class="vn">14</span> cum regibus et consulibus terræ,<br class="calibre6"/> qui ædificant sibi solitudines ;<br class="calibre6"/>
<span id="x3_15" class="vn">15</span> aut cum principibus qui possident aurum,<br class="calibre6"/> et replent domos suas argento ;<br class="calibre6"/>
<span id="x3_16" class="vn">16</span> aut sicut abortivum absconditum non subsisterem,<br class="calibre6"/> vel qui concepti non viderunt lucem.<br class="calibre6"/>
<span id="x3_17" class="vn">17</span> Ibi impii cessaverunt a tumultu,<br class="calibre6"/> et ibi requieverunt fessi robore.<br class="calibre6"/>
<span id="x3_18" class="vn">18</span> Et quondam vincti pariter sine molestia,<br class="calibre6"/> non audierunt vocem exactoris.<br class="calibre6"/>
<span id="x3_19" class="vn">19</span> Parvus et magnus ibi sunt,<br class="calibre6"/> et servus liber a domino suo.<br class="calibre6"/>
<span id="x3_20" class="vn">20</span> Quare misero data est lux,<br class="calibre6"/> et vita his qui in amaritudine animæ sunt :<br class="calibre6"/>
<span id="x3_21" class="vn">21</span> qui expectant mortem, et non venit,<br class="calibre6"/> quasi effodientes thesaurum ;<br class="calibre6"/>
<span id="x3_22" class="vn">22</span> gaudentque vehementer<br class="calibre6"/> cum invenerint sepulchrum ?<br class="calibre6"/>
<span id="x3_23" class="vn">23</span> viro cujus abscondita est via<br class="calibre6"/> et circumdedit eum Deus tenebris ?<br class="calibre6"/>
<span id="x3_24" class="vn">24</span> Antequam comedam, suspiro ;<br class="calibre6"/> et tamquam inundantes aquæ, sic rugitus meus :<br class="calibre6"/>
<span id="x3_25" class="vn">25</span> quia timor quem timebam evenit mihi,<br class="calibre6"/> et quod verebar accidit.<br class="calibre6"/>
<span id="x3_26" class="vn">26</span> Nonne dissimulavi ? nonne silui ? nonne quievi ?<br class="calibre6"/> et venit super me indignatio.</div>
</div><div class="calibre5" id="calibre_pb_3"></div></body></html>
