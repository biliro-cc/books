<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c39" id="c39"><span class="chapter-num">39</span></a><div class="poetry"> <span id="x39_1" class="vn">1</span> Numquid nosti tempus partus ibicum in petris,<br class="calibre6"/> vel parturientes cervas observasti ?<br class="calibre6"/>
<span id="x39_2" class="vn">2</span> Dinumerasti menses conceptus earum,<br class="calibre6"/> et scisti tempus partus earum ?<br class="calibre6"/>
<span id="x39_3" class="vn">3</span> Incurvantur ad fœtum, et pariunt,<br class="calibre6"/> et rugitus emittunt.<br class="calibre6"/>
<span id="x39_4" class="vn">4</span> Separantur filii earum, et pergunt ad pastum :<br class="calibre6"/> egrediuntur, et non revertuntur ad eas.<br class="calibre6"/>
<span id="x39_5" class="vn">5</span> Quis dimisit onagrum liberum,<br class="calibre6"/> et vincula ejus quis solvit ?<br class="calibre6"/>
<span id="x39_6" class="vn">6</span> cui dedi in solitudine domum,<br class="calibre6"/> et tabernacula ejus in terra salsuginis.<br class="calibre6"/>
<span id="x39_7" class="vn">7</span> Contemnit multitudinem civitatis :<br class="calibre6"/> clamorem exactoris non audit.<br class="calibre6"/>
<span id="x39_8" class="vn">8</span> Circumspicit montes pascuæ suæ,<br class="calibre6"/> et virentia quæque perquirit.<br class="calibre6"/>
<span id="x39_9" class="vn">9</span> Numquid volet rhinoceros servire tibi,<br class="calibre6"/> aut morabitur ad præsepe tuum ?<br class="calibre6"/>
<span id="x39_10" class="vn">10</span> Numquid alligabis rhinocerota ad arandum loro tuo,<br class="calibre6"/> aut confringet glebas vallium post te ?<br class="calibre6"/>
<span id="x39_11" class="vn">11</span> Numquid fiduciam habebis in magna fortitudine ejus,<br class="calibre6"/> et derelinques ei labores tuos ?<br class="calibre6"/>
<span id="x39_12" class="vn">12</span> Numquid credes illi quod sementem reddat tibi,<br class="calibre6"/> et aream tuam congreget ?<br class="calibre6"/>
<span id="x39_13" class="vn">13</span> Penna struthionis similis est<br class="calibre6"/> pennis herodii et accipitris.<br class="calibre6"/>
<span id="x39_14" class="vn">14</span> Quando derelinquit ova sua in terra,<br class="calibre6"/> tu forsitan in pulvere calefacies ea ?<br class="calibre6"/>
<span id="x39_15" class="vn">15</span> Obliviscitur quod pes conculcet ea,<br class="calibre6"/> aut bestia agri conterat.<br class="calibre6"/>
<span id="x39_16" class="vn">16</span> Duratur ad filios suos, quasi non sint sui :<br class="calibre6"/> frustra laboravit, nullo timore cogente.<br class="calibre6"/>
<span id="x39_17" class="vn">17</span> Privavit enim eam Deus sapientia,<br class="calibre6"/> nec dedit illi intelligentiam.<br class="calibre6"/>
<span id="x39_18" class="vn">18</span> Cum tempus fuerit, in altum alas erigit :<br class="calibre6"/> deridet equum et ascensorem ejus.<br class="calibre6"/>
<span id="x39_19" class="vn">19</span> Numquid præbebis equo fortitudinem,<br class="calibre6"/> aut circumdabis collo ejus hinnitum ?<br class="calibre6"/>
<span id="x39_20" class="vn">20</span> Numquid suscitabis eum quasi locustas ?<br class="calibre6"/> gloria narium ejus terror.<br class="calibre6"/>
<span id="x39_21" class="vn">21</span> Terram ungula fodit ; exultat audacter :<br class="calibre6"/> in occursum pergit armatis.<br class="calibre6"/>
<span id="x39_22" class="vn">22</span> Contemnit pavorem,<br class="calibre6"/> nec cedit gladio.<br class="calibre6"/>
<span id="x39_23" class="vn">23</span> Super ipsum sonabit pharetra ;<br class="calibre6"/> vibrabit hasta et clypeus :<br class="calibre6"/>
<span id="x39_24" class="vn">24</span> fervens et fremens sorbet terram,<br class="calibre6"/> nec reputat tubæ sonare clangorem.<br class="calibre6"/>
<span id="x39_25" class="vn">25</span> Ubi audierit buccinam, dicit : Vah !<br class="calibre6"/> procul odoratur bellum :<br class="calibre6"/> exhortationem ducum, et ululatum exercitus.<br class="calibre6"/>
<span id="x39_26" class="vn">26</span> Numquid per sapientiam tuam plumescit accipiter,<br class="calibre6"/> expandens alas suas ad austrum ?<br class="calibre6"/>
<span id="x39_27" class="vn">27</span> Numquid ad præceptum tuum elevabitur aquila,<br class="calibre6"/> et in arduis ponet nidum suum ?<br class="calibre6"/>
<span id="x39_28" class="vn">28</span> In petris manet,<br class="calibre6"/> et in præruptis silicibus commoratur,<br class="calibre6"/> atque inaccessis rupibus.<br class="calibre6"/>
<span id="x39_29" class="vn">29</span> Inde contemplatur escam,<br class="calibre6"/> et de longe oculi ejus prospiciunt.<br class="calibre6"/>
<span id="x39_30" class="vn">30</span> Pulli ejus lambent sanguinem :<br class="calibre6"/> et ubicumque cadaver fuerit, statim adest.</div>
<span id="x39_31" class="vn">31</span> Et adjecit Dominus, et locutus est ad Job :
<div class="poetry"><span id="x39_32" class="vn">32</span> Numquid qui contendit cum Deo, tam facile conquiescit ?<br class="calibre6"/> utique qui arguit Deum, debet respondere ei.</div>
<span id="x39_33" class="vn">33</span> Respondens autem Job Domino, dixit :
<div class="poetry"><span id="x39_34" class="vn">34</span> Qui leviter locutus sum, respondere quid possum ?<br class="calibre6"/> manum meam ponam super os meum.<br class="calibre6"/>
<span id="x39_35" class="vn">35</span> Unum locutus sum, quod utinam non dixissem :<br class="calibre6"/> et alterum, quibus ultra non addam.</div>
</div><div class="calibre5" id="calibre_pb_39"></div></body></html>
