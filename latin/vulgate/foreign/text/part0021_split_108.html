<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c108" id="c108"><span class="chapter-num">108</span></a> <span id="x108_1" class="vn">1</span> In finem. Psalmus David.
<div class="poetry"><span id="x108_2" class="vn">2</span> Deus, laudem meam ne tacueris,<br class="calibre6"/> quia os peccatoris et os dolosi super me apertum est.<br class="calibre6"/>
<span id="x108_3" class="vn">3</span> Locuti sunt adversum me lingua dolosa,<br class="calibre6"/> et sermonibus odii circumdederunt me :<br class="calibre6"/> et expugnaverunt me gratis.<br class="calibre6"/>
<span id="x108_4" class="vn">4</span> Pro eo ut me diligerent, detrahebant mihi ;<br class="calibre6"/> ego autem orabam.<br class="calibre6"/>
<span id="x108_5" class="vn">5</span> Et posuerunt adversum me mala pro bonis,<br class="calibre6"/> et odium pro dilectione mea.<br class="calibre6"/>
<span id="x108_6" class="vn">6</span> Constitue super eum peccatorem,<br class="calibre6"/> et diabolus stet a dextris ejus.<br class="calibre6"/>
<span id="x108_7" class="vn">7</span> Cum judicatur, exeat condemnatus ;<br class="calibre6"/> et oratio ejus fiat in peccatum.<br class="calibre6"/>
<span id="x108_8" class="vn">8</span> Fiant dies ejus pauci,<br class="calibre6"/> et episcopatum ejus accipiat alter.<br class="calibre6"/>
<span id="x108_9" class="vn">9</span> Fiant filii ejus orphani,<br class="calibre6"/> et uxor ejus vidua.<br class="calibre6"/>
<span id="x108_10" class="vn">10</span> Nutantes transferantur filii ejus et mendicent,<br class="calibre6"/> et ejiciantur de habitationibus suis.<br class="calibre6"/>
<span id="x108_11" class="vn">11</span> Scrutetur fœnerator omnem substantiam ejus,<br class="calibre6"/> et diripiant alieni labores ejus.<br class="calibre6"/>
<span id="x108_12" class="vn">12</span> Non sit illi adjutor,<br class="calibre6"/> nec sit qui misereatur pupillis ejus.<br class="calibre6"/>
<span id="x108_13" class="vn">13</span> Fiant nati ejus in interitum ;<br class="calibre6"/> in generatione una deleatur nomen ejus.<br class="calibre6"/>
<span id="x108_14" class="vn">14</span> In memoriam redeat iniquitas patrum ejus in conspectu Domini,<br class="calibre6"/> et peccatum matris ejus non deleatur.<br class="calibre6"/>
<span id="x108_15" class="vn">15</span> Fiant contra Dominum semper,<br class="calibre6"/> et dispereat de terra memoria eorum :<br class="calibre6"/>
<span id="x108_16" class="vn">16</span> pro eo quod non est recordatus facere misericordiam,<br class="calibre6"/>
<span id="x108_17" class="vn">17</span> et persecutus est hominem inopem et mendicum,<br class="calibre6"/> et compunctum corde, mortificare.<br class="calibre6"/>
<span id="x108_18" class="vn">18</span> Et dilexit maledictionem, et veniet ei ;<br class="calibre6"/> et noluit benedictionem, et elongabitur ab eo.<br class="calibre6"/> Et induit maledictionem sicut vestimentum ;<br class="calibre6"/> et intravit sicut aqua in interiora ejus,<br class="calibre6"/> et sicut oleum in ossibus ejus.<br class="calibre6"/>
<span id="x108_19" class="vn">19</span> Fiat ei sicut vestimentum quo operitur,<br class="calibre6"/> et sicut zona qua semper præcingitur.<br class="calibre6"/>
<span id="x108_20" class="vn">20</span> Hoc opus eorum qui detrahunt mihi apud Dominum,<br class="calibre6"/> et qui loquuntur mala adversus animam meam.<br class="calibre6"/>
<span id="x108_21" class="vn">21</span> Et tu, Domine, Domine, fac mecum propter nomen tuum,<br class="calibre6"/> quia suavis est misericordia tua.<br class="calibre6"/>
<span id="x108_22" class="vn">22</span> Libera me, quia egenus et pauper ego sum,<br class="calibre6"/> et cor meum conturbatum est intra me.<br class="calibre6"/>
<span id="x108_23" class="vn">23</span> Sicut umbra cum declinat ablatus sum,<br class="calibre6"/> et excussus sum sicut locustæ.<br class="calibre6"/>
<span id="x108_24" class="vn">24</span> Genua mea infirmata sunt a jejunio,<br class="calibre6"/> et caro mea immutata est propter oleum.<br class="calibre6"/>
<span id="x108_25" class="vn">25</span> Et ego factus sum opprobrium illis ;<br class="calibre6"/> viderunt me, et moverunt capita sua.<br class="calibre6"/>
<span id="x108_26" class="vn">26</span> Adjuva me, Domine Deus meus ;<br class="calibre6"/> salvum me fac secundum misericordiam tuam.<br class="calibre6"/>
<span id="x108_27" class="vn">27</span> Et sciant quia manus tua hæc,<br class="calibre6"/> et tu, Domine, fecisti eam.<br class="calibre6"/>
<span id="x108_28" class="vn">28</span> Maledicent illi, et tu benedices :<br class="calibre6"/> qui insurgunt in me confundantur ;<br class="calibre6"/> servus autem tuus lætabitur.<br class="calibre6"/>
<span id="x108_29" class="vn">29</span> Induantur qui detrahunt mihi pudore,<br class="calibre6"/> et operiantur sicut diploide confusione sua.<br class="calibre6"/>
<span id="x108_30" class="vn">30</span> Confitebor Domino nimis in ore meo,<br class="calibre6"/> et in medio multorum laudabo eum :<br class="calibre6"/>
<span id="x108_31" class="vn">31</span> quia astitit a dextris pauperis,<br class="calibre6"/> ut salvam faceret a persequentibus animam meam.</div>
</div><div class="calibre5" id="calibre_pb_108"></div></body></html>
