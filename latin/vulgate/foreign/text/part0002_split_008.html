<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Dixit quoque Dominus ad Moysen : Ingredere ad Pharaonem, et dices ad eum : Hæc dicit Dominus : Dimitte populum meum, ut sacrificet mihi :
<span id="x8_2" class="vn">2</span> sin autem nolueris dimittere, ecce ego percutiam omnes terminos tuos ranis,
<span id="x8_3" class="vn">3</span> et ebulliet fluvius ranas : quæ ascendent, et ingredientur domum tuam, et cubiculum lectuli tui, et super stratum tuum, et in domos servorum tuorum, et in populum tuum, et in furnos tuos, et in reliquias ciborum tuorum :
<span id="x8_4" class="vn">4</span> et ad te, et ad populum tuum, et ad omnes servos tuos intrabunt ranæ.
<span id="x8_5" class="vn">5</span> Dixitque Dominus ad Moysen : Dic ad Aaron : Extende manum tuam super fluvios ac super rivos et paludes, et educ ranas super terram Ægypti.
<span id="x8_6" class="vn">6</span> Et extendit Aaron manum super aquas Ægypti, et ascenderunt ranæ, operueruntque terram Ægypti.
<span id="x8_7" class="vn">7</span> Fecerunt autem et malefici per incantationes suas similiter, eduxeruntque ranas super terram Ægypti.
<span id="x8_8" class="vn">8</span> Vocavit autem Pharao Moysen et Aaron, et dixit eis : Orate Dominum ut auferat ranas a me et a populo meo, et dimittam populum ut sacrificet Domino.
<span id="x8_9" class="vn">9</span> Dixitque Moyses ad Pharaonem : Constitue mihi quando deprecer pro te, et pro servis tuis, et pro populo tuo, ut abigantur ranæ a te, et a domo tua, et a servis tuis, et a populo tuo : et tantum in flumine remaneant.
<span id="x8_10" class="vn">10</span> Qui respondit : Cras. At ille : Juxta, inquit, verbum tuum faciam : ut scias quoniam non est sicut Dominus Deus noster.
<span id="x8_11" class="vn">11</span> Et recedent ranæ a te, et a domo tua, et a servis tuis, et a populo tuo : et tantum in flumine remanebunt.
<span id="x8_12" class="vn">12</span> Egressique sunt Moyses et Aaron a Pharaone : et clamavit Moyses ad Dominum pro sponsione ranarum quam condixerat Pharaoni.
<span id="x8_13" class="vn">13</span> Fecitque Dominus juxta verbum Moysi : et mortuæ sunt ranæ de domibus, et de villis, et de agris.
<span id="x8_14" class="vn">14</span> Congregaveruntque eas in immensos aggeres, et computruit terra.
<span id="x8_15" class="vn">15</span> Videns autem Pharao quod data esset requies, ingravavit cor suum, et non audivit eos, sicut præceperat Dominus.<br class="calibre6"/><br class="calibre6"/>
<span id="x8_16" class="vn">16</span> Dixitque Dominus ad Moysen : Loquere ad Aaron : Extende virgam tuam, et percute pulverem terræ : et sint sciniphes in universa terra Ægypti.
<span id="x8_17" class="vn">17</span> Feceruntque ita. Et extendit Aaron manum, virgam tenens : percussitque pulverem terræ, et facti sunt sciniphes in hominibus, et in jumentis : omnis pulvis terræ versus est in sciniphes per totam terram Ægypti.
<span id="x8_18" class="vn">18</span> Feceruntque similiter malefici incantationibus suis, ut educerent sciniphes, et non potuerunt : erantque sciniphes tam in hominibus quam in jumentis.
<span id="x8_19" class="vn">19</span> Et dixerunt malefici ad Pharaonem : Digitus Dei est hic ; induratumque est cor Pharaonis, et non audivit eos sicut præceperat Dominus.<br class="calibre6"/><br class="calibre6"/>
<span id="x8_20" class="vn">20</span> Dixit quoque Dominus ad Moysen : Consurge diluculo, et sta coram Pharaone : egredietur enim ad aquas : et dices ad eum : Hæc dicit Dominus : Dimitte populum meum ut sacrificet mihi.
<span id="x8_21" class="vn">21</span> Quod si non dimiseris eum, ecce ego immittam in te, et in servos tuos, et in populum tuum, et in domos tuas, omne genus muscarum : et implebuntur domus Ægyptiorum muscis diversi generis, et universa terra in qua fuerint.
<span id="x8_22" class="vn">22</span> Faciamque mirabilem in die illa terram Gessen, in qua populus meus est, ut non sint ibi muscæ : et scias quoniam ego Dominus in medio terræ.
<span id="x8_23" class="vn">23</span> Ponamque divisionem inter populum meum et populum tuum : cras erit signum istud.
<span id="x8_24" class="vn">24</span> Fecitque Dominus ita. Et venit musca gravissima in domos Pharaonis et servorum ejus, et in omnem terram Ægypti : corruptaque est terra ab hujuscemodi muscis.
<span id="x8_25" class="vn">25</span> Vocavitque Pharao Moysen et Aaron, et ait eis : Ite et sacrificate Deo vestro in terra hac.
<span id="x8_26" class="vn">26</span> Et ait Moyses : Non potest ita fieri : abominationes enim Ægyptiorum immolabimus Domino Deo nostro : quod si mactaverimus ea quæ colunt Ægyptii coram eis, lapidibus nos obruent.
<span id="x8_27" class="vn">27</span> Viam trium dierum pergemus in solitudinem : et sacrificabimus Domino Deo nostro, sicut præcepit nobis.
<span id="x8_28" class="vn">28</span> Dixitque Pharao : Ego dimittam vos ut sacrificetis Domino Deo vestro in deserto : verumtamen longius ne abeatis, rogate pro me.
<span id="x8_29" class="vn">29</span> At ait Moyses : Egressus a te, orabo Dominum : et recedet musca a Pharaone, et a servis suis, et a populo ejus cras : verumtamen noli ultra fallere, ut non dimittas populum sacrificare Domino.
<span id="x8_30" class="vn">30</span> Egressusque Moyses a Pharaone, oravit Dominum.
<span id="x8_31" class="vn">31</span> Qui fecit juxta verbum illius, et abstulit muscas a Pharaone, et a servis suis, et a populo ejus : non superfuit ne una quidem.
<span id="x8_32" class="vn">32</span> Et ingravatum est cor Pharaonis, ita ut nec hac quidem vice dimitteret populum.
</div><div class="calibre5" id="calibre_pb_8"></div></body></html>
