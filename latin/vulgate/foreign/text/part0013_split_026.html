<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Divisiones autem janitorum : de Coritis Meselemia, filius Core, de filiis Asaph.
<span id="x26_2" class="vn">2</span> Filii Meselemiæ : Zacharias primogenitus, Jadihel secundus, Zabadias tertius, Jathanaël quartus,
<span id="x26_3" class="vn">3</span> Ælam quintus, Johanan sextus, Elioënai septimus.
<span id="x26_4" class="vn">4</span> Filii autem Obededom : Semeias primogenitus, Jozabad secundus, Joaha tertius, Sachar quartus, Nathanaël quintus,
<span id="x26_5" class="vn">5</span> Ammiel sextus, Issachar septimus, Phollathi octavus : quia benedixit illi Dominus.
<span id="x26_6" class="vn">6</span> Semei autem filio ejus nati sunt filii, præfecti familiarum suarum : erant enim viri fortissimi.
<span id="x26_7" class="vn">7</span> Filii ergo Semeiæ : Othni, et Raphaël, et Obed, Elzabad, fratres ejus viri fortissimi : Eliu quoque et Samachias.
<span id="x26_8" class="vn">8</span> Omnes hi, de filiis Obededom : ipsi, et filii et fratres eorum, fortissimi ad ministrandum, sexaginta duo de Obededom.
<span id="x26_9" class="vn">9</span> Porro Meselemiæ filii, et fratres eorum robustissimi, decem et octo.
<span id="x26_10" class="vn">10</span> De Hosa autem, id est, de filiis Merari : Semri princeps (non enim habuerat primogenitum, et idcirco posuerat eum pater ejus in principem),
<span id="x26_11" class="vn">11</span> Helcias secundus, Tabelias tertius, Zacharias quartus : omnes hi filii et fratres Hosa, tredecim.
<span id="x26_12" class="vn">12</span> Hi divisi sunt in janitores, ut semper principes custodiarum, sicut et fratres eorum ministrarent in domo Domini.
<span id="x26_13" class="vn">13</span> Missæ sunt ergo sortes ex æquo, et parvis et magnis, per familias suas in unamquamque portarum.
<span id="x26_14" class="vn">14</span> Cecidit ergo sors orientalis, Selemiæ. Porro Zachariæ filio ejus, viro prudentissimo et erudito, sortito obtigit plaga septentrionalis.
<span id="x26_15" class="vn">15</span> Obededom vero et filiis ejus ad austrum : in qua parte domus erat seniorum concilium.
<span id="x26_16" class="vn">16</span> Sephim et Hosa ad occidentem, juxta portam, quæ ducit ad viam ascensionis : custodia contra custodiam.
<span id="x26_17" class="vn">17</span> Ad orientem vero Levitæ sex : et ad aquilonem, quatuor per diem : atque ad meridiem similiter in die quatuor : et ubi erat concilium bini et bini.
<span id="x26_18" class="vn">18</span> In cellulis quoque janitorum ad occidentem quatuor in via, binique per cellulas.
<span id="x26_19" class="vn">19</span> Hæ sunt divisiones janitorum filiorum Core et Merari.<br class="calibre6"/><br class="calibre6"/>
<span id="x26_20" class="vn">20</span> Porro Achias erat super thesauros domus Dei, et vasa sanctorum.
<span id="x26_21" class="vn">21</span> Filii Ledan, filii Gersonni : de Ledan principes familiarum Ledan, et Gersonni, Jehieli.
<span id="x26_22" class="vn">22</span> Filii Jehieli : Zathan, et Joël fratres ejus super thesauros domus Domini.
<span id="x26_23" class="vn">23</span> Amramitis, et Isaaritis, et Hebronitis, et Ozihelitis.
<span id="x26_24" class="vn">24</span> Subaël autem filius Gersom filii Moysi, præpositus thesauris.
<span id="x26_25" class="vn">25</span> Fratres quoque ejus Eliezer, cujus filius Rahabia, et hujus filius Isaias, et hujus filius Joram, hujus quoque filius Zechri, et hujus filius Selemith.
<span id="x26_26" class="vn">26</span> Ipse Selemith, et fratres ejus, super thesauros sanctorum quæ sanctificavit David rex, et principes familiarum, et tribuni, et centuriones, et duces exercitus,
<span id="x26_27" class="vn">27</span> de bellis et manubiis præliorum, quæ consecraverant ad instaurationem et supellectilem templi Domini.
<span id="x26_28" class="vn">28</span> Hæc autem universa sanctificavit Samuel videns, et Saul filius Cis, et Abner filius Ner, et Joab filius Sarviæ : omnes qui sanctificaverant ea per manum Selemith et fratrum ejus.
<span id="x26_29" class="vn">29</span> Isaaritis vero præerat Chonenias, et filii ejus ad opera forinsecus super Israël ad docendum et judicandum eos.
<span id="x26_30" class="vn">30</span> Porro de Hebronitis Hasabias, et fratres ejus viri fortissimi, mille septingenti præerant Israëli trans Jordanem contra occidentem, in cunctis operibus Domini, et in ministerium regis.
<span id="x26_31" class="vn">31</span> Hebronitarum autem princeps fuit Jeria secundum familias et cognationes eorum. Quadragesimo anno regni David recensiti sunt, et inventi sunt viri fortissimi in Jazer Galaad,
<span id="x26_32" class="vn">32</span> fratresque ejus robustioris ætatis, duo millia septingenti principes familiarum. Præposuit autem eos David rex Rubenitis, et Gadditis, et dimidiæ tribui Manasse, in omne ministerium Dei et regis.
</div><div class="calibre5" id="calibre_pb_26"></div></body></html>
