<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> In finem, pro occultis filii. Psalmus David.
<div class="poetry"><span id="x9_2" class="vn">2</span> Confitebor tibi, Domine, in toto corde meo ;<br class="calibre6"/> narrabo omnia mirabilia tua.<br class="calibre6"/>
<span id="x9_3" class="vn">3</span> Lætabor et exsultabo in te ;<br class="calibre6"/> psallam nomini tuo, Altissime.<br class="calibre6"/>
<span id="x9_4" class="vn">4</span> In convertendo inimicum meum retrorsum ;<br class="calibre6"/> infirmabuntur, et peribunt a facie tua.<br class="calibre6"/>
<span id="x9_5" class="vn">5</span> Quoniam fecisti judicium meum et causam meam ;<br class="calibre6"/> sedisti super thronum, qui judicas justitiam.<br class="calibre6"/>
<span id="x9_6" class="vn">6</span> Increpasti gentes, et periit impius :<br class="calibre6"/> nomen eorum delesti in æternum, et in sæculum sæculi.<br class="calibre6"/>
<span id="x9_7" class="vn">7</span> Inimici defecerunt frameæ in finem,<br class="calibre6"/> et civitates eorum destruxisti.<br class="calibre6"/> Periit memoria eorum cum sonitu ;<br class="calibre6"/>
<span id="x9_8" class="vn">8</span> et Dominus in æternum permanet.<br class="calibre6"/> Paravit in judicio thronum suum,<br class="calibre6"/>
<span id="x9_9" class="vn">9</span> et ipse judicabit orbem terræ in æquitate :<br class="calibre6"/> judicabit populos in justitia.<br class="calibre6"/>
<span id="x9_10" class="vn">10</span> Et factus est Dominus refugium pauperi ;<br class="calibre6"/> adjutor in opportunitatibus, in tribulatione.<br class="calibre6"/>
<span id="x9_11" class="vn">11</span> Et sperent in te qui noverunt nomen tuum,<br class="calibre6"/> quoniam non dereliquisti quærentes te, Domine.<br class="calibre6"/>
<span id="x9_12" class="vn">12</span> Psallite Domino qui habitat in Sion ;<br class="calibre6"/> annuntiate inter gentes studia ejus :<br class="calibre6"/>
<span id="x9_13" class="vn">13</span> quoniam requirens sanguinem eorum recordatus est ;<br class="calibre6"/> non est oblitus clamorem pauperum.<br class="calibre6"/>
<span id="x9_14" class="vn">14</span> Miserere mei, Domine :<br class="calibre6"/> vide humilitatem meam de inimicis meis,<br class="calibre6"/>
<span id="x9_15" class="vn">15</span> qui exaltas me de portis mortis,<br class="calibre6"/> ut annuntiem omnes laudationes tuas in portis filiæ Sion :<br class="calibre6"/>
<span id="x9_16" class="vn">16</span> exultabo in salutari tuo.<br class="calibre6"/> Infixæ sunt gentes in interitu quem fecerunt ;<br class="calibre6"/> in laqueo isto quem absconderunt<br class="calibre6"/> comprehensus est pes eorum.<br class="calibre6"/>
<span id="x9_17" class="vn">17</span> Cognoscetur Dominus judicia faciens ;<br class="calibre6"/> in operibus manuum suarum comprehensus est peccator.<br class="calibre6"/>
<span id="x9_18" class="vn">18</span> Convertantur peccatores in infernum,<br class="calibre6"/> omnes gentes quæ obliviscuntur Deum.<br class="calibre6"/>
<span id="x9_19" class="vn">19</span> Quoniam non in finem oblivio erit pauperis ;<br class="calibre6"/> patientia pauperum non peribit in finem.<br class="calibre6"/>
<span id="x9_20" class="vn">20</span> Exsurge, Domine ; non confortetur homo :<br class="calibre6"/> judicentur gentes in conspectu tuo.<br class="calibre6"/>
<span id="x9_21" class="vn">21</span> Constitue, Domine, legislatorem super eos,<br class="calibre6"/> ut sciant gentes quoniam homines sunt.<br class="calibre6"/>
<span id="x9_22" class="vn">22</span> Ut quid, Domine, recessisti longe ;<br class="calibre6"/> despicis in opportunitatibus, in tribulatione ?<br class="calibre6"/>
<span id="x9_23" class="vn">23</span> Dum superbit impius, incenditur pauper :<br class="calibre6"/> comprehenduntur in consiliis quibus cogitant.<br class="calibre6"/>
<span id="x9_24" class="vn">24</span> Quoniam laudatur peccator in desideriis animæ suæ,<br class="calibre6"/> et iniquus benedicitur.<br class="calibre6"/>
<span id="x9_25" class="vn">25</span> Exacerbavit Dominum peccator :<br class="calibre6"/> secundum multitudinem iræ suæ, non quæret.<br class="calibre6"/>
<span id="x9_26" class="vn">26</span> Non est Deus in conspectu ejus ;<br class="calibre6"/> inquinatæ sunt viæ illius in omni tempore.<br class="calibre6"/> Auferuntur judicia tua a facie ejus ;<br class="calibre6"/> omnium inimicorum suorum dominabitur.<br class="calibre6"/>
<span id="x9_27" class="vn">27</span> Dixit enim in corde suo : Non movebor<br class="calibre6"/> a generatione in generationem, sine malo.<br class="calibre6"/>
<span id="x9_28" class="vn">28</span> Cujus maledictione os plenum est, et amaritudine, et dolo ;<br class="calibre6"/> sub lingua ejus labor et dolor.<br class="calibre6"/>
<span id="x9_29" class="vn">29</span> Sedet in insidiis cum divitibus in occultis,<br class="calibre6"/> ut interficiat innocentem.<br class="calibre6"/>
<span id="x9_30" class="vn">30</span> Oculi ejus in pauperem respiciunt ;<br class="calibre6"/> insidiatur in abscondito, quasi leo in spelunca sua.<br class="calibre6"/> Insidiatur ut rapiat pauperem ;<br class="calibre6"/> rapere pauperem dum attrahit eum.<br class="calibre6"/>
<span id="x9_31" class="vn">31</span> In laqueo suo humiliabit eum ;<br class="calibre6"/> inclinabit se, et cadet cum dominatus fuerit pauperum.<br class="calibre6"/>
<span id="x9_32" class="vn">32</span> Dixit enim in corde suo : Oblitus est Deus ;<br class="calibre6"/> avertit faciem suam, ne videat in finem.<br class="calibre6"/>
<span id="x9_33" class="vn">33</span> Exsurge, Domine Deus, exaltetur manus tua ;<br class="calibre6"/> ne obliviscaris pauperum.<br class="calibre6"/>
<span id="x9_34" class="vn">34</span> Propter quid irritavit impius Deum ?<br class="calibre6"/> dixit enim in corde suo : Non requiret.<br class="calibre6"/>
<span id="x9_35" class="vn">35</span> Vides, quoniam tu laborem et dolorem consideras,<br class="calibre6"/> ut tradas eos in manus tuas.<br class="calibre6"/> Tibi derelictus est pauper ;<br class="calibre6"/> orphano tu eris adjutor.<br class="calibre6"/>
<span id="x9_36" class="vn">36</span> Contere brachium peccatoris et maligni ;<br class="calibre6"/> quæretur peccatum illius, et non invenietur.<br class="calibre6"/>
<span id="x9_37" class="vn">37</span> Dominus regnabit in æternum, et in sæculum sæculi ;<br class="calibre6"/> peribitis, gentes, de terra illius.<br class="calibre6"/>
<span id="x9_38" class="vn">38</span> Desiderium pauperum exaudivit Dominus ;<br class="calibre6"/> præparationem cordis eorum audivit auris tua :<br class="calibre6"/>
<span id="x9_39" class="vn">39</span> judicare pupillo et humili,<br class="calibre6"/> ut non apponat ultra magnificare se homo super terram.</div>
</div><div class="calibre5" id="calibre_pb_9"></div></body></html>
