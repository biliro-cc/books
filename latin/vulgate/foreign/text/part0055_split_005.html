<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Galatas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> State, et nolite iterum jugo servitutis contineri.
<span id="x5_2" class="vn">2</span> Ecce ego Paulus dico vobis : quoniam si circumcidamini, Christus vobis nihil proderit.
<span id="x5_3" class="vn">3</span> Testificor autem rursus omni homini circumcidenti se, quoniam debitor est universæ legis faciendæ.
<span id="x5_4" class="vn">4</span> Evacuati estis a Christo, qui in lege justificamini : a gratia excidistis.
<span id="x5_5" class="vn">5</span> Nos enim spiritu ex fide, spem justitiæ exspectamus.
<span id="x5_6" class="vn">6</span> Nam in Christo Jesu neque circumcisio aliquid valet, neque præputium : sed fides, quæ per caritatem operatur.
<span id="x5_7" class="vn">7</span> Currebatis bene : quis vos impedivit veritati non obedire ?
<span id="x5_8" class="vn">8</span> persuasio hæc non est ex eo, qui vocat vos.
<span id="x5_9" class="vn">9</span> Modicum fermentum totam massam corrumpit.
<span id="x5_10" class="vn">10</span> Ego confido in vobis in Domino, quod nihil aliud sapietis : qui autem conturbat vos, portabit judicium, quicumque est ille.
<span id="x5_11" class="vn">11</span> Ego autem, fratres, si circumcisionem adhuc prædico : quid adhuc persecutionem patior ? ergo evacuatum est scandalum crucis.
<span id="x5_12" class="vn">12</span> Utinam et abscindantur qui vos conturbant.<br class="calibre6"/><br class="calibre6"/>
<span id="x5_13" class="vn">13</span> Vos enim in libertatem vocati estis, fratres : tantum ne libertatem in occasionem detis carnis, sed per caritatem Spiritus servite invicem.
<span id="x5_14" class="vn">14</span> Omnis enim lex in uno sermone impletur : Diliges proximum tuum sicut teipsum.
<span id="x5_15" class="vn">15</span> Quod si invicem mordetis, et comeditis : videte ne ab invicem consumamini.
<span id="x5_16" class="vn">16</span> Dico autem : Spiritu ambulate, et desideria carnis non perficietis.
<span id="x5_17" class="vn">17</span> Caro enim concupiscit adversus spiritum, spiritus autem adversus carnem : hæc enim sibi invicem adversantur, ut non quæcumque vultis, illa faciatis.
<span id="x5_18" class="vn">18</span> Quod si Spiritu ducimini, non estis sub lege.
<span id="x5_19" class="vn">19</span> Manifesta sunt autem opera carnis, quæ sunt fornicatio, immunditia, impudicitia, luxuria,
<span id="x5_20" class="vn">20</span> idolorum servitus, veneficia, inimicitiæ, contentiones, æmulationes, iræ, rixæ, dissensiones, sectæ,
<span id="x5_21" class="vn">21</span> invidiæ, homicidia, ebrietates, comessationes, et his similia, quæ prædico vobis, sicut prædixi : quoniam qui talia agunt, regnum Dei non consequentur.
<span id="x5_22" class="vn">22</span> Fructus autem Spiritus est caritas, gaudium, pax, patientia, benignitas, bonitas, longanimitas,
<span id="x5_23" class="vn">23</span> mansuetudo, fides, modestia, continentia, castitas. Adversus hujusmodi non est lex.
<span id="x5_24" class="vn">24</span> Qui autem sunt Christi, carnem suam crucifixerunt cum vitiis et concupiscentiis.
<span id="x5_25" class="vn">25</span> Si Spiritu vivimus, Spiritu et ambulemus.
<span id="x5_26" class="vn">26</span> Non efficiamur inanis gloriæ cupidi, invicem provocantes, invicem invidentes.
</div><div class="calibre5" id="calibre_pb_5"></div></body></html>
