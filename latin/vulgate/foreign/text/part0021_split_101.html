<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c101" id="c101"><span class="chapter-num">101</span></a> <span id="x101_1" class="vn">1</span> Oratio pauperis, cum anxius fuerit, et in conspectu Domini effuderit precem suam.
<div class="poetry"><span id="x101_2" class="vn">2</span> Domine, exaudi orationem meam,<br class="calibre6"/> et clamor meus ad te veniat.<br class="calibre6"/>
<span id="x101_3" class="vn">3</span> Non avertas faciem tuam a me :<br class="calibre6"/> in quacumque die tribulor, inclina ad me aurem tuam ;<br class="calibre6"/> in quacumque die invocavero te, velociter exaudi me.<br class="calibre6"/>
<span id="x101_4" class="vn">4</span> Quia defecerunt sicut fumus dies mei,<br class="calibre6"/> et ossa mea sicut cremium aruerunt.<br class="calibre6"/>
<span id="x101_5" class="vn">5</span> Percussus sum ut fœnum, et aruit cor meum,<br class="calibre6"/> quia oblitus sum comedere panem meum.<br class="calibre6"/>
<span id="x101_6" class="vn">6</span> A voce gemitus mei<br class="calibre6"/> adhæsit os meum carni meæ.<br class="calibre6"/>
<span id="x101_7" class="vn">7</span> Similis factus sum pellicano solitudinis ;<br class="calibre6"/> factus sum sicut nycticorax in domicilio.<br class="calibre6"/>
<span id="x101_8" class="vn">8</span> Vigilavi, et factus sum sicut passer solitarius in tecto.<br class="calibre6"/>
<span id="x101_9" class="vn">9</span> Tota die exprobrabant mihi inimici mei,<br class="calibre6"/> et qui laudabant me adversum me jurabant :<br class="calibre6"/>
<span id="x101_10" class="vn">10</span> quia cinerem tamquam panem manducabam,<br class="calibre6"/> et potum meum cum fletu miscebam,<br class="calibre6"/>
<span id="x101_11" class="vn">11</span> a facie iræ et indignationis tuæ :<br class="calibre6"/> quia elevans allisisti me.<br class="calibre6"/>
<span id="x101_12" class="vn">12</span> Dies mei sicut umbra declinaverunt,<br class="calibre6"/> et ego sicut fœnum arui.<br class="calibre6"/>
<span id="x101_13" class="vn">13</span> Tu autem, Domine, in æternum permanes,<br class="calibre6"/> et memoriale tuum in generationem et generationem.<br class="calibre6"/>
<span id="x101_14" class="vn">14</span> Tu exsurgens misereberis Sion,<br class="calibre6"/> quia tempus miserendi ejus, quia venit tempus :<br class="calibre6"/>
<span id="x101_15" class="vn">15</span> quoniam placuerunt servis tuis lapides ejus,<br class="calibre6"/> et terræ ejus miserebuntur.<br class="calibre6"/>
<span id="x101_16" class="vn">16</span> Et timebunt gentes nomen tuum, Domine,<br class="calibre6"/> et omnes reges terræ gloriam tuam :<br class="calibre6"/>
<span id="x101_17" class="vn">17</span> quia ædificavit Dominus Sion,<br class="calibre6"/> et videbitur in gloria sua.<br class="calibre6"/>
<span id="x101_18" class="vn">18</span> Respexit in orationem humilium<br class="calibre6"/> et non sprevit precem eorum.<br class="calibre6"/>
<span id="x101_19" class="vn">19</span> Scribantur hæc in generatione altera,<br class="calibre6"/> et populus qui creabitur laudabit Dominum.<br class="calibre6"/>
<span id="x101_20" class="vn">20</span> Quia prospexit de excelso sancto suo ;<br class="calibre6"/> Dominus de cælo in terram aspexit :<br class="calibre6"/>
<span id="x101_21" class="vn">21</span> ut audiret gemitus compeditorum ;<br class="calibre6"/> ut solveret filios interemptorum :<br class="calibre6"/>
<span id="x101_22" class="vn">22</span> ut annuntient in Sion nomen Domini,<br class="calibre6"/> et laudem ejus in Jerusalem :<br class="calibre6"/>
<span id="x101_23" class="vn">23</span> in conveniendo populos in unum, et reges,<br class="calibre6"/> ut serviant Domino.<br class="calibre6"/>
<span id="x101_24" class="vn">24</span> Respondit ei in via virtutis suæ :<br class="calibre6"/> Paucitatem dierum meorum nuntia mihi :<br class="calibre6"/>
<span id="x101_25" class="vn">25</span> ne revoces me in dimidio dierum meorum,<br class="calibre6"/> in generationem et generationem anni tui.<br class="calibre6"/>
<span id="x101_26" class="vn">26</span> Initio tu, Domine, terram fundasti,<br class="calibre6"/> et opera manuum tuarum sunt cæli.<br class="calibre6"/>
<span id="x101_27" class="vn">27</span> Ipsi peribunt, tu autem permanes ;<br class="calibre6"/> et omnes sicut vestimentum veterascent.<br class="calibre6"/> Et sicut opertorium mutabis eos, et mutabuntur ;<br class="calibre6"/>
<span id="x101_28" class="vn">28</span> tu autem idem ipse es, et anni tui non deficient.<br class="calibre6"/>
<span id="x101_29" class="vn">29</span> Filii servorum tuorum habitabunt,<br class="calibre6"/> et semen eorum in sæculum dirigetur.</div>
</div><div class="calibre5" id="calibre_pb_101"></div></body></html>
