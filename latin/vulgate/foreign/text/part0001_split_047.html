<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c47" id="c47"><span class="chapter-num">47</span></a> <span id="x47_1" class="vn">1</span> Ingressus ergo Joseph nuntiavit Pharaoni, dicens : Pater meus et fratres, oves eorum et armenta, et cuncta quæ possident, venerunt de terra Chanaan : et ecce consistunt in terra Gessen.
<span id="x47_2" class="vn">2</span> Extremos quoque fratrum suorum quinque viros constituit coram rege :
<span id="x47_3" class="vn">3</span> quos ille interrogavit : Quid habetis operis ? Responderunt : Pastores ovium sumus servi tui, et nos et patres nostri.
<span id="x47_4" class="vn">4</span> Ad peregrinandum in terra tua venimus : quoniam non est herba gregibus servorum tuorum, ingravescente fame in terra Chanaan : petimusque ut esse nos jubeas servos tuos in terra Gessen.
<span id="x47_5" class="vn">5</span> Dixit itaque rex ad Joseph : Pater tuus et fratres tui venerunt ad te.
<span id="x47_6" class="vn">6</span> Terra Ægypti in conspectu tuo est : in optimo loco fac eos habitare, et trade eis terram Gessen. Quod si nosti in eis esse viros industrios, constitue illos magistros pecorum meorum.
<span id="x47_7" class="vn">7</span> Post hæc introduxit Joseph patrem suum ad regem, et statuit eum coram eo : qui benedicens illi,
<span id="x47_8" class="vn">8</span> et interrogatus ab eo : Quot sunt dies annorum vitæ tuæ ?
<span id="x47_9" class="vn">9</span> respondit : Dies peregrinationis meæ centum triginta annorum sunt, parvi et mali, et non pervenerunt usque ad dies patrum meorum quibus peregrinati sunt.
<span id="x47_10" class="vn">10</span> Et benedicto rege, egressus est foras.
<span id="x47_11" class="vn">11</span> Joseph vero patri et fratribus suis dedit possessionem in Ægypto in optimo terræ loco, Ramesses, ut præceperat Pharao.
<span id="x47_12" class="vn">12</span> Et alebat eos, omnemque domum patris sui, præbens cibaria singulis.<br class="calibre6"/><br class="calibre6"/>
<span id="x47_13" class="vn">13</span> In toto enim orbe panis deerat, et oppresserat fames terram, maxime Ægypti et Chanaan.
<span id="x47_14" class="vn">14</span> E quibus omnem pecuniam congregavit pro venditione frumenti, et intulit eam in ærarium regis.
<span id="x47_15" class="vn">15</span> Cumque defecisset emptoribus pretium, venit cuncta Ægyptus ad Joseph, dicens : Da nobis panes : quare morimur coram te, deficiente pecunia ?
<span id="x47_16" class="vn">16</span> Quibus ille respondit : Adducite pecora vestra, et dabo vobis pro eis cibos, si pretium non habetis.
<span id="x47_17" class="vn">17</span> Quæ cum adduxissent, dedit eis alimenta pro equis, et ovibus, et bobus, et asinis : sustentavitque eos illo anno pro commutatione pecorum.
<span id="x47_18" class="vn">18</span> Venerunt quoque anno secundo, et dixerunt ei : Non celabimus dominum nostrum quod deficiente pecunia, pecora simul defecerunt : nec clam te est, quod absque corporibus et terra nihil habeamus.
<span id="x47_19" class="vn">19</span> Cur ergo moriemur te vidente ? et nos et terra nostra tui erimus : eme nos in servitutem regiam, et præbe semina, ne pereunte cultore redigatur terra in solitudinem.
<span id="x47_20" class="vn">20</span> Emit igitur Joseph omnem terram Ægypti, vendentibus singulis possessiones suas præ magnitudine famis. Subjecitque eam Pharaoni,
<span id="x47_21" class="vn">21</span> et cunctos populos ejus a novissimis terminis Ægypti usque ad extremos fines ejus,
<span id="x47_22" class="vn">22</span> præter terram sacerdotum, quæ a rege tradita fuerat eis : quibus et statuta cibaria ex horreis publicis præbebantur, et idcirco non sunt compulsi vendere possessiones suas.
<span id="x47_23" class="vn">23</span> Dixit ergo Joseph ad populos : En ut cernitis, et vos et terram vestram Pharao possidet : accipite semina, et serite agros,
<span id="x47_24" class="vn">24</span> ut fruges habere possitis. Quintam partem regi dabitis : quatuor reliquas permitto vobis in sementem, et in cibum familiis et liberis vestris.
<span id="x47_25" class="vn">25</span> Qui responderunt : Salus nostra in manu tua est : respiciat nos tantum dominus noster, et læti serviemus regi.
<span id="x47_26" class="vn">26</span> Ex eo tempore usque in præsentem diem, in universa terra Ægypti regibus quinta pars solvitur, et factum est quasi in legem, absque terra sacerdotali, quæ libera ab hac conditione fuit.<br class="calibre6"/><br class="calibre6"/>
<span id="x47_27" class="vn">27</span> Habitavit ergo Israël in Ægypto, id est, in terra Gessen, et possedit eam : auctusque est, et multiplicatus nimis.
<span id="x47_28" class="vn">28</span> Et vixit in ea decem et septem annis : factique sunt omnes dies vitæ illius, centum quadraginta septem annorum.
<span id="x47_29" class="vn">29</span> Cumque appropinquare cerneret diem mortis suæ, vocavit filium suum Joseph, et dixit ad eum : Si inveni gratiam in conspectu tuo, pone manum tuam sub femore meo : et facies mihi misericordiam et veritatem, ut non sepelias me in Ægypto :
<span id="x47_30" class="vn">30</span> sed dormiam cum patribus meis, et auferas me de terra hac, condasque in sepulchro majorum meorum. Cui respondit Joseph : Ego faciam quod jussisti.
<span id="x47_31" class="vn">31</span> Et ille : Jura ergo, inquit, mihi. Quo jurante, adoravit Israël Deum, conversus ad lectuli caput.
</div><div class="calibre5" id="calibre_pb_47"></div></body></html>
