<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Tædet animam meam vitæ meæ ;<br class="calibre6"/> dimittam adversum me eloquium meum :<br class="calibre6"/> loquar in amaritudine animæ meæ.<br class="calibre6"/>
<span id="x10_2" class="vn">2</span> Dicam Deo : Noli me condemnare ;<br class="calibre6"/> indica mihi cur me ita judices.<br class="calibre6"/>
<span id="x10_3" class="vn">3</span> Numquid bonum tibi videtur, si calumnieris me,<br class="calibre6"/> et opprimas me opus manuum tuarum,<br class="calibre6"/> et consilium impiorum adjuves ?<br class="calibre6"/>
<span id="x10_4" class="vn">4</span> Numquid oculi carnei tibi sunt ?<br class="calibre6"/> aut sicut videt homo, et tu videbis ?<br class="calibre6"/>
<span id="x10_5" class="vn">5</span> Numquid sicut dies hominis dies tui,<br class="calibre6"/> et anni tui sicut humana sunt tempora,<br class="calibre6"/>
<span id="x10_6" class="vn">6</span> ut quæras iniquitatem meam,<br class="calibre6"/> et peccatum meum scruteris,<br class="calibre6"/>
<span id="x10_7" class="vn">7</span> et scias quia nihil impium fecerim,<br class="calibre6"/> cum sit nemo qui de manu tua possit eruere ?<br class="calibre6"/>
<span id="x10_8" class="vn">8</span> Manus tuæ fecerunt me,<br class="calibre6"/> et plasmaverunt me totum in circuitu :<br class="calibre6"/> et sic repente præcipitas me ?<br class="calibre6"/>
<span id="x10_9" class="vn">9</span> Memento, quæso, quod sicut lutum feceris me,<br class="calibre6"/> et in pulverem reduces me.<br class="calibre6"/>
<span id="x10_10" class="vn">10</span> Nonne sicut lac mulsisti me,<br class="calibre6"/> et sicut caseum me coagulasti ?<br class="calibre6"/>
<span id="x10_11" class="vn">11</span> Pelle et carnibus vestisti me ;<br class="calibre6"/> ossibus et nervis compegisti me.<br class="calibre6"/>
<span id="x10_12" class="vn">12</span> Vitam et misericordiam tribuisti mihi,<br class="calibre6"/> et visitatio tua custodivit spiritum meum.<br class="calibre6"/>
<span id="x10_13" class="vn">13</span> Licet hæc celes in corde tuo,<br class="calibre6"/> tamen scio quia universorum memineris.<br class="calibre6"/>
<span id="x10_14" class="vn">14</span> Si peccavi, et ad horam pepercisti mihi,<br class="calibre6"/> cur ab iniquitate mea mundum me esse non pateris ?<br class="calibre6"/>
<span id="x10_15" class="vn">15</span> Et si impius fuero, væ mihi est ;<br class="calibre6"/> et si justus, non levabo caput,<br class="calibre6"/> saturatus afflictione et miseria.<br class="calibre6"/>
<span id="x10_16" class="vn">16</span> Et propter superbiam quasi leænam capies me,<br class="calibre6"/> reversusque mirabiliter me crucias.<br class="calibre6"/>
<span id="x10_17" class="vn">17</span> Instauras testes tuos contra me,<br class="calibre6"/> et multiplicas iram tuam adversum me,<br class="calibre6"/> et pœnæ militant in me.<br class="calibre6"/>
<span id="x10_18" class="vn">18</span> Quare de vulva eduxisti me ?<br class="calibre6"/> qui utinam consumptus essem, ne oculus me videret.<br class="calibre6"/>
<span id="x10_19" class="vn">19</span> Fuissem quasi non essem,<br class="calibre6"/> de utero translatus ad tumulum.<br class="calibre6"/>
<span id="x10_20" class="vn">20</span> Numquid non paucitas dierum meorum finietur brevi ?<br class="calibre6"/> dimitte ergo me, ut plangam paululum dolorem meum,<br class="calibre6"/>
<span id="x10_21" class="vn">21</span> antequam vadam, et non revertar,<br class="calibre6"/> ad terram tenebrosam, et opertam mortis caligine :<br class="calibre6"/>
<span id="x10_22" class="vn">22</span> terram miseriæ et tenebrarum,<br class="calibre6"/> ubi umbra mortis et nullus ordo,<br class="calibre6"/> sed sempiternus horror inhabitat.</div>
</div><div class="calibre5" id="calibre_pb_10"></div></body></html>
