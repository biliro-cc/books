<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jacobi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Jacobus, Dei et Domini nostri Jesu Christi servus, duodecim tribubus, quæ sunt in dispersione, salutem.<br class="calibre6"/><br class="calibre6"/>
<span id="x1_2" class="vn">2</span> Omne gaudium existimate fratres mei, cum in tentationes varias incideritis :
<span id="x1_3" class="vn">3</span> scientes quod probatio fidei vestræ patientiam operatur.
<span id="x1_4" class="vn">4</span> Patientia autem opus perfectum habet : ut sitis perfecti et integri in nullo deficientes.
<span id="x1_5" class="vn">5</span> Si quis autem vestrum indiget sapientia, postulet a Deo, qui dat omnibus affluenter, et non improperat : et dabitur ei.
<span id="x1_6" class="vn">6</span> Postulet autem in fide nihil hæsitans : qui enim hæsitat, similis est fluctui maris, qui a vento movetur et circumfertur :
<span id="x1_7" class="vn">7</span> non ergo æstimet homo ille quod accipiat aliquid a Domino.
<span id="x1_8" class="vn">8</span> Vir duplex animo inconstans est in omnibus viis suis.
<span id="x1_9" class="vn">9</span> Glorietur autem frater humilis in exaltatione sua :
<span id="x1_10" class="vn">10</span> dives autem in humilitate sua, quoniam sicut flos fœni transibit ;
<span id="x1_11" class="vn">11</span> exortus est enim sol cum ardore, et arefecit fœnum, et flos ejus decidit, et decor vultus ejus deperiit : ita et dives in itineribus suis marcescet.
<span id="x1_12" class="vn">12</span> Beatus vir qui suffert tentationem : quoniam cum probatus fuerit, accipiet coronam vitæ, quam repromisit Deus diligentibus se.
<span id="x1_13" class="vn">13</span> Nemo cum tentatur, dicat quoniam a Deo tentatur : Deus enim intentator malorum est : ipse autem neminem tentat.
<span id="x1_14" class="vn">14</span> Unusquisque vero tentatur a concupiscentia sua abstractus, et illectus.
<span id="x1_15" class="vn">15</span> Deinde concupiscentia cum conceperit, parit peccatum : peccatum vero cum consummatum fuerit, generat mortem.
<span id="x1_16" class="vn">16</span> Nolite itaque errare, fratres mei dilectissimi.
<span id="x1_17" class="vn">17</span> Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.
<span id="x1_18" class="vn">18</span> Voluntarie enim genuit nos verbo veritatis, ut simus initium aliquod creaturæ ejus.<br class="calibre6"/><br class="calibre6"/>
<span id="x1_19" class="vn">19</span> Scitis, fratres mei dilectissimi. Sit autem omnis homo velox ad audiendum : tardus autem ad loquendum, et tardus ad iram.
<span id="x1_20" class="vn">20</span> Ira enim viri justitiam Dei non operatur.
<span id="x1_21" class="vn">21</span> Propter quod abjicientes omnem immunditiam, et abundantiam malitiæ, in mansuetudine suscipite insitum verbum, quod potest salvare animas vestras.
<span id="x1_22" class="vn">22</span> Estote autem factores verbi, et non auditores tantum : fallentes vosmetipsos.
<span id="x1_23" class="vn">23</span> Quia si quis auditor est verbi, et non factor, hic comparabitur viro consideranti vultum nativitatis suæ in speculo :
<span id="x1_24" class="vn">24</span> consideravit enim se, et abiit, et statim oblitus est qualis fuerit.
<span id="x1_25" class="vn">25</span> Qui autem perspexerit in legem perfectam libertatis, et permanserit in ea, non auditor obliviosus factus, sed factor operis : hic beatus in facto suo erit.
<span id="x1_26" class="vn">26</span> Si quis autem putat se religiosum esse, non refrenans linguam suam, sed seducens cor suum, hujus vana est religio.
<span id="x1_27" class="vn">27</span> Religio munda et immaculata apud Deum et Patrem, hæc est : visitare pupillos et viduas in tribulatione eorum, et immaculatum se custodire ab hoc sæculo.
</div><div class="calibre5" id="calibre_pb_1"></div></body></html>
