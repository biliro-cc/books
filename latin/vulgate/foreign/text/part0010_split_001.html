<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Factum est autem, postquam mortuus est Saul, ut David reverteretur a cæde Amalec, et maneret in Siceleg duos dies.
<span id="x1_2" class="vn">2</span> In die autem tertia apparuit homo veniens de castris Saul veste conscissa, et pulvere conspersus caput : et ut venit ad David, cecidit super faciem suam, et adoravit.
<span id="x1_3" class="vn">3</span> Dixitque ad eum David : Unde venis ? Qui ait ad eum : De castris Israël fugi.
<span id="x1_4" class="vn">4</span> Et dixit ad eum David : Quod est verbum quod factum est ? indica mihi. Qui ait : Fugit populus ex prælio, et multi corruentes e populo mortui sunt : sed et Saul et Jonathas filius ejus interierunt.
<span id="x1_5" class="vn">5</span> Dixitque David ad adolescentem qui nuntiabat ei : Unde scis quia mortuus est Saul, et Jonathas filius ejus ?
<span id="x1_6" class="vn">6</span> Et ait adolescens qui nuntiabat ei : Casu veni in montem Gelboë, et Saul incumbebat super hastam suam : porro currus et equites appropinquabant ei,
<span id="x1_7" class="vn">7</span> et conversus post tergum suum, vidensque me, vocavit. Cui cum respondissem : Adsum :
<span id="x1_8" class="vn">8</span> dixit mihi : Quisnam es tu ? Et aio ad eum : Amalecites ego sum.
<span id="x1_9" class="vn">9</span> Et locutus est mihi : Sta super me, et interfice me : quoniam tenent me angustiæ, et adhuc tota anima mea in me est.
<span id="x1_10" class="vn">10</span> Stansque super eum, occidi illum : sciebam enim quod vivere non poterat post ruinam : et tuli diadema quod erat in capite ejus, et armillam de brachio illius, et attuli ad te dominum meum huc.<br class="calibre6"/><br class="calibre6"/>
<span id="x1_11" class="vn">11</span> Apprehendens autem David, vestimenta sua scidit, omnesque viri qui erant cum eo,
<span id="x1_12" class="vn">12</span> et planxerunt, et fleverunt, et jejunaverunt usque ad vesperam super Saul, et super Jonathan filium ejus, et super populum Domini, et super domum Israël, eo quod corruissent gladio.
<span id="x1_13" class="vn">13</span> Dixitque David ad juvenem qui nuntiaverat ei : Unde es tu ? Qui respondit : Filius hominis advenæ Amalecitæ ego sum.
<span id="x1_14" class="vn">14</span> Et ait ad eum David : Quare non timuisti mittere manum tuam ut occideres christum Domini ?
<span id="x1_15" class="vn">15</span> Vocansque David unum de pueris suis, ait : Accedens irrue in eum. Qui percussit illum, et mortuus est.
<span id="x1_16" class="vn">16</span> Et ait ad eum David : Sanguis tuus super caput tuum : os enim tuum locutum est adversum te, dicens : Ego interfeci christum Domini.<br class="calibre6"/><br class="calibre6"/>
<span id="x1_17" class="vn">17</span> Planxit autem David planctum hujuscemodi super Saul, et super Jonathan filium ejus
<span id="x1_18" class="vn">18</span> (et præcepit ut docerent filios Juda arcum, sicut scriptum est in libro justorum), et ait : <div class="poetry">Considera, Israël, pro his qui mortui sunt,<br class="calibre6"/> super excelsa tua vulnerati.<br class="calibre6"/>
<span id="x1_19" class="vn">19</span> Inclyti Israël super montes tuos interfecti sunt :<br class="calibre6"/> quomodo ceciderunt fortes ?<br class="calibre6"/>
<span id="x1_20" class="vn">20</span> Nolite annuntiare in Geth,<br class="calibre6"/> neque annuntietis in compitis Ascalonis :<br class="calibre6"/> ne forte lætentur filiæ Philisthiim ;<br class="calibre6"/> ne exultent filiæ incircumcisorum.</div><br class="calibre6"/><br class="calibre6"/>
<div class="poetry"><span id="x1_21" class="vn">21</span> Montes Gelboë, nec ros, nec pluvia veniant super vos,<br class="calibre6"/> neque sint agri primitiarum :<br class="calibre6"/> quia ibi abjectus est clypeus fortium :<br class="calibre6"/> clypeus Saul, quasi non esset unctus oleo.</div><br class="calibre6"/><br class="calibre6"/>
<div class="poetry"><span id="x1_22" class="vn">22</span> A sanguine interfectorum, ab adipe fortium,<br class="calibre6"/> sagitta Jonathæ numquam rediit retrorsum,<br class="calibre6"/> et gladius Saul non est reversus inanis.<br class="calibre6"/>
<span id="x1_23" class="vn">23</span> Saul et Jonathas amabiles, et decori in vita sua,<br class="calibre6"/> in morte quoque non sunt divisi :<br class="calibre6"/> aquilis velociores, leonibus fortiores.</div><br class="calibre6"/><br class="calibre6"/>
<div class="poetry"><span id="x1_24" class="vn">24</span> Filiæ Israël, super Saul flete,<br class="calibre6"/> qui vestiebat vos coccino in deliciis,<br class="calibre6"/> qui præbebat ornamenta aurea cultui vestro.</div><br class="calibre6"/><br class="calibre6"/>
<div class="poetry"><span id="x1_25" class="vn">25</span> Quomodo ceciderunt fortes in prælio ?<br class="calibre6"/> Jonathas in excelsis tuis occisus est ?<br class="calibre6"/>
<span id="x1_26" class="vn">26</span> Doleo super te, frater mi Jonatha,<br class="calibre6"/> decore nimis, et amabilis super amorem mulierum.<br class="calibre6"/> Sicut mater unicum amat filium suum,<br class="calibre6"/> ita ego te diligebam.<br class="calibre6"/>
<span id="x1_27" class="vn">27</span> Quomodo ceciderunt robusti,<br class="calibre6"/> et perierunt arma bellica ?</div>
</div><div class="calibre5" id="calibre_pb_1"></div></body></html>
