<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> In mense octavo, in anno secundo Darii regis, factum est verbum Domini ad Zachariam filium Barachiæ filii Addo prophetam, dicens :
<span id="x1_2" class="vn">2</span> Iratus est Dominus super patres vestros iracundia.
<span id="x1_3" class="vn">3</span> Et dices ad eos : <div class="poetry">Hæc dicit Dominus exercituum :<br class="calibre6"/> Convertimini ad me, ait Dominus exercituum,<br class="calibre6"/> et convertar ad vos, dicit Dominus exercituum.<br class="calibre6"/>
<span id="x1_4" class="vn">4</span> Ne sitis sicut patres vestri,<br class="calibre6"/> ad quos clamabant prophetæ priores, dicentes :<br class="calibre6"/> Hæc dicit Dominus exercituum :<br class="calibre6"/> Convertimini de viis vestris malis,<br class="calibre6"/> et de cogitationibus vestris pessimis :<br class="calibre6"/> et non audierunt, neque attenderunt ad me,<br class="calibre6"/> dicit Dominus.<br class="calibre6"/>
<span id="x1_5" class="vn">5</span> Patres vestri, ubi sunt ?<br class="calibre6"/> et prophetæ numquid in sempiternum vivent ?<br class="calibre6"/>
<span id="x1_6" class="vn">6</span> Verumtamen verba mea, et legitima mea,<br class="calibre6"/> quæ mandavi servis meis prophetis,<br class="calibre6"/> numquid non comprehenderunt patres vestros,<br class="calibre6"/> et conversi sunt, et dixerunt :<br class="calibre6"/> Sicut cogitavit Dominus exercituum facere nobis<br class="calibre6"/> secundum vias nostras, et secundum adinventiones nostras,<br class="calibre6"/> fecit nobis ?</div><br class="calibre6"/><br class="calibre6"/>
<span id="x1_7" class="vn">7</span> In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachiæ filii Addo prophetam, dicens :
<span id="x1_8" class="vn">8</span> Vidi per noctem, et ecce vir ascendens super equum rufum, et ipse stabat inter myrteta, quæ erant in profundo, et post eum equi rufi, varii, et albi.
<span id="x1_9" class="vn">9</span> Et dixi : Quid sunt isti, domine mi ? Et dixit ad me angelus qui loquebatur in me : Ego ostendam tibi quid sint hæc.
<span id="x1_10" class="vn">10</span> Et respondit vir qui stabat inter myrteta, et dixit : Isti sunt quos misit Dominus ut perambulent terram.
<span id="x1_11" class="vn">11</span> Et responderunt angelo Domini, qui stabat inter myrteta, et dixerunt : Perambulavimus terram, et ecce omnis terra habitatur, et quiescit.
<span id="x1_12" class="vn">12</span> Et respondit angelus Domini, et dixit : Domine exercituum, usquequo tu non misereberis Jerusalem, et urbium Juda, quibus iratus es ? iste jam septuagesimus annus est.
<span id="x1_13" class="vn">13</span> Et respondit Dominus angelo qui loquebatur in me verba bona, verba consolatoria.
<span id="x1_14" class="vn">14</span> Et dixit ad me angelus qui loquebatur in me : Clama, dicens : <div class="poetry">Hæc dicit Dominus exercituum :<br class="calibre6"/> Zelatus sum Jerusalem et Sion zelo magno,<br class="calibre6"/>
<span id="x1_15" class="vn">15</span> et ira magna ego irascor super gentes opulentas,<br class="calibre6"/> quia ego iratus sum parum,<br class="calibre6"/> ipsi vero adjuverunt in malum.<br class="calibre6"/>
<span id="x1_16" class="vn">16</span> Propterea hæc dicit Dominus :<br class="calibre6"/> Revertar ad Jerusalem in misericordiis,<br class="calibre6"/> et domus mea ædificabitur in ea, ait Dominus exercituum,<br class="calibre6"/> et perpendiculum extendetur super Jerusalem.</div>
<span id="x1_17" class="vn">17</span> Adhuc clama, dicens : <div class="poetry">Hæc dicit Dominus exercituum :<br class="calibre6"/> Adhuc affluent civitates meæ bonis,<br class="calibre6"/> et consolabitur adhuc Dominus Sion, et eliget adhuc Jerusalem.</div><br class="calibre6"/><br class="calibre6"/>
<span id="x1_18" class="vn">18</span> Et levavi oculos meos, et vidi, et ecce quatuor cornua.
<span id="x1_19" class="vn">19</span> Et dixi ad angelum qui loquebatur in me : Quid sunt hæc ? Et dixit ad me : Hæc sunt cornua quæ ventilaverunt Judam, et Israël, et Jerusalem.
<span id="x1_20" class="vn">20</span> Et ostendit mihi Dominus quatuor fabros.
<span id="x1_21" class="vn">21</span> Et dixi : Quid isti veniunt facere ? Qui ait, dicens : Hæc sunt cornua quæ ventilaverunt Judam per singulos viros, et nemo eorum levavit caput suum : et venerunt isti deterrere ea, ut dejiciant cornua gentium, quæ levaverunt cornu super terram Juda ut dispergerent eam.
</div><div class="calibre5" id="calibre_pb_1"></div></body></html>
