<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a> <span id="x19_1" class="vn">1</span> Hæc dicit Dominus : Vade, et accipe lagunculam figuli testeam a senioribus populi et a senioribus sacerdotum,
<span id="x19_2" class="vn">2</span> et egredere ad vallem filii Ennom, quæ est juxta introitum portæ fictilis : et prædicabis ibi verba quæ ego loquar ad te.
<span id="x19_3" class="vn">3</span> Et dices : <div class="poetry">Audite verbum Domini,<br class="calibre6"/> reges Juda, et habitatores Jerusalem.<br class="calibre6"/> Hæc dicit Dominus exercituum, Deus Israël :<br class="calibre6"/> Ecce ego inducam afflictionem super locum istum,<br class="calibre6"/> ita ut omnis qui audierit illam, tinniant aures ejus,<br class="calibre6"/>
<span id="x19_4" class="vn">4</span> eo quod dereliquerint me,<br class="calibre6"/> et alienum fecerint locum istum,<br class="calibre6"/> et libaverunt in eo diis alienis quos nescierunt,<br class="calibre6"/> ipsi et patres eorum, et reges Juda :<br class="calibre6"/> et repleverunt locum istum sanguine innocentum,<br class="calibre6"/>
<span id="x19_5" class="vn">5</span> et ædificaverunt excelsa Baalim,<br class="calibre6"/> ad comburendos filios suos igni in holocaustum Baalim :<br class="calibre6"/> quæ non præcepi, nec locutus sum,<br class="calibre6"/> nec ascenderunt in cor meum.<br class="calibre6"/>
<span id="x19_6" class="vn">6</span> Propterea ecce dies veniunt, dicit Dominus,<br class="calibre6"/> et non vocabitur amplius locus iste Topheth,<br class="calibre6"/> et vallis filii Ennom,<br class="calibre6"/> sed vallis occisionis.<br class="calibre6"/>
<span id="x19_7" class="vn">7</span> Et dissipabo consilium Juda et Jerusalem in loco isto,<br class="calibre6"/> et subvertam eos gladio in conspectu inimicorum suorum,<br class="calibre6"/> et in manu quærentium animas eorum :<br class="calibre6"/> et dabo cadavera eorum escam volatilibus cæli et bestiis terræ.<br class="calibre6"/>
<span id="x19_8" class="vn">8</span> Et ponam civitatem hanc in stuporem, et in sibilum :<br class="calibre6"/> omnis qui præterierit per eam obstupescet,<br class="calibre6"/> et sibilabit super universa plaga ejus.<br class="calibre6"/>
<span id="x19_9" class="vn">9</span> Et cibabo eos carnibus filiorum suorum et carnibus filiarum suarum :<br class="calibre6"/> et unusquisque carnem amici sui comedet in obsidione,<br class="calibre6"/> et in angustia in qua concludent eos inimici eorum,<br class="calibre6"/> et qui quærunt animas eorum.</div>
<span id="x19_10" class="vn">10</span> Et conteres lagunculam in oculis virorum qui ibunt tecum,
<span id="x19_11" class="vn">11</span> et dices ad eos : <div class="poetry">Hæc dicit Dominus exercituum :<br class="calibre6"/> Sic conteram populum istum, et civitatem istam,<br class="calibre6"/> sicut conteritur vas figuli,<br class="calibre6"/> quod non potest ultra instaurari :<br class="calibre6"/> et in Topheth sepelientur,<br class="calibre6"/> eo quod non sit alius locus ad sepeliendum.<br class="calibre6"/>
<span id="x19_12" class="vn">12</span> Sic faciam loco huic, ait Dominus,<br class="calibre6"/> et habitatoribus ejus,<br class="calibre6"/> et ponam civitatem istam sicut Topheth.<br class="calibre6"/>
<span id="x19_13" class="vn">13</span> Et erunt domus Jerusalem,<br class="calibre6"/> et domus regum Juda,<br class="calibre6"/> sicut locus Topheth, immundæ,<br class="calibre6"/> omnes domus in quarum domatibus sacrificaverunt omni militiæ cæli,<br class="calibre6"/> et libaverunt libamina diis alienis.</div><br class="calibre6"/><br class="calibre6"/>
<span id="x19_14" class="vn">14</span> Venit autem Jeremias de Topheth, quo miserat eum Dominus ad prophetandum, et stetit in atrio domus Domini, et dixit ad omnem populum :
<span id="x19_15" class="vn">15</span> Hæc dicit Dominus exercituum, Deus Israël : Ecce ego inducam super civitatem hanc, et super omnes urbes ejus, universa mala quæ locutus sum adversum eam, quoniam induraverunt cervicem suam ut non audirent sermones meos.
</div><div class="calibre5" id="calibre_pb_19"></div></body></html>
