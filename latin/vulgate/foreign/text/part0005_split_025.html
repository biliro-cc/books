<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> Si fuerit causa inter aliquos, et interpellaverint judices : quem justum esse perspexerint, illi justitiæ palmam dabunt : quem impium, condemnabunt impietatis.
<span id="x25_2" class="vn">2</span> Sin autem eum, qui peccavit, dignum viderint plagis : prosternent, et coram se facient verberari. Pro mensura peccati erit et plagarum modus :
<span id="x25_3" class="vn">3</span> ita dumtaxat, ut quadragenarium numerum non excedant : ne fœde laceratus ante oculos tuos abeat frater tuus.
<span id="x25_4" class="vn">4</span> Non ligabis os bovis terentis in area fruges tuas.<br class="calibre6"/><br class="calibre6"/>
<span id="x25_5" class="vn">5</span> Quando habitaverint fratres simul, et unus ex eis absque liberis mortuus fuerit, uxor defuncti non nubet alteri : sed accipiet eam frater ejus, et suscitabit semen fratris sui :
<span id="x25_6" class="vn">6</span> et primogenitum ex ea filium nomine illius appellabit, ut non deleatur nomen ejus ex Israël.
<span id="x25_7" class="vn">7</span> Sin autem noluerit accipere uxorem fratris sui, quæ ei lege debetur, perget mulier ad portam civitatis, et interpellabit majores natu, dicetque : Non vult frater viri mei suscitare nomen fratris sui in Israël, nec me in conjugem sumere.
<span id="x25_8" class="vn">8</span> Statimque accersiri eum facient, et interrogabunt. Si responderit : Nolo eam uxorem accipere :
<span id="x25_9" class="vn">9</span> accedet mulier ad eum coram senioribus, et tollet calceamentum de pede ejus, spuetque in faciem illius, et dicet : Sic fiet homini, qui non ædificat domum fratris sui.
<span id="x25_10" class="vn">10</span> Et vocabitur nomen illius in Israël, Domus discalceati.<br class="calibre6"/><br class="calibre6"/>
<span id="x25_11" class="vn">11</span> Si habuerint inter se jurgium viri duo, et unus contra alterum rixari cœperit, volensque uxor alterius eruere virum suum de manu fortioris, miseritque manum, et apprehenderit verenda ejus :
<span id="x25_12" class="vn">12</span> abscides manum illius, nec flecteris super eam ulla misericordia.<br class="calibre6"/><br class="calibre6"/>
<span id="x25_13" class="vn">13</span> Non habebis in sacculo diversa pondera, majus et minus :
<span id="x25_14" class="vn">14</span> nec erit in domo tua modius major, et minor.
<span id="x25_15" class="vn">15</span> Pondus habebis justum et verum, et modius æqualis et verus erit tibi : ut multo vivas tempore super terram, quam Dominus Deus tuus dederit tibi.
<span id="x25_16" class="vn">16</span> Abominatur enim Dominus tuus eum qui facit hæc, et aversatur omnem injustitiam.<br class="calibre6"/><br class="calibre6"/>
<span id="x25_17" class="vn">17</span> Memento quæ fecerit tibi Amalec in via quando egrediebaris ex Ægypto :
<span id="x25_18" class="vn">18</span> quomodo occurrerit tibi, et extremos agminis tui, qui lassi residebant, ceciderit, quando tu eras fame et labore confectus : et non timuerit Deum.
<span id="x25_19" class="vn">19</span> Cum ergo Dominus Deus tuus dederit tibi requiem, et subjecerit cunctas per circuitum nationes in terra, quam tibi pollicitus est : delebis nomen ejus sub cælo. Cave ne obliviscaris.
</div><div class="calibre5" id="calibre_pb_25"></div></body></html>
