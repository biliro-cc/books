<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a><div class="poetry"> <span id="x24_1" class="vn">1</span> Ecce Dominus dissipabit terram :<br class="calibre6"/> et nudabit eam, et affliget faciem ejus,<br class="calibre6"/> et disperget habitatores ejus.<br class="calibre6"/>
<span id="x24_2" class="vn">2</span> Et erit sicut populus, sic sacerdos ;<br class="calibre6"/> et sicut servus, sic dominus ejus ;<br class="calibre6"/> sicut ancilla, sic domina ejus ;<br class="calibre6"/> sicut emens, sic ille qui vendit ;<br class="calibre6"/> sicut fœnerator, sic is qui mutuum accipit ;<br class="calibre6"/> sicut qui repetit, sic qui debet.<br class="calibre6"/>
<span id="x24_3" class="vn">3</span> Dissipatione dissipabitur terra, et direptione prædabitur ;<br class="calibre6"/> Dominus enim locutus est verbum hoc.<br class="calibre6"/>
<span id="x24_4" class="vn">4</span> Luxit, et defluxit terra, et infirmata est ;<br class="calibre6"/> defluxit orbis,<br class="calibre6"/> infirmata est altitudo populi terræ.<br class="calibre6"/>
<span id="x24_5" class="vn">5</span> Et terra infecta est ab habitatoribus suis,<br class="calibre6"/> quia transgressi sunt leges,<br class="calibre6"/> mutaverunt jus,<br class="calibre6"/> dissipaverunt fœdus sempiternum.<br class="calibre6"/>
<span id="x24_6" class="vn">6</span> Propter hoc maledictio vorabit terram,<br class="calibre6"/> et peccabunt habitatores ejus ;<br class="calibre6"/> ideoque insanient cultores ejus,<br class="calibre6"/> et relinquentur homines pauci.<br class="calibre6"/>
<span id="x24_7" class="vn">7</span> Luxit vindemia, infirmata est vitis,<br class="calibre6"/> ingemuerunt omnes qui lætabantur corde ;<br class="calibre6"/>
<span id="x24_8" class="vn">8</span> cessavit gaudium tympanorum,<br class="calibre6"/> quievit sonitus lætantium,<br class="calibre6"/> conticuit dulcedo citharæ.<br class="calibre6"/>
<span id="x24_9" class="vn">9</span> Cum cantico non bibent vinum ;<br class="calibre6"/> amara erit potio bibentibus illam.<br class="calibre6"/>
<span id="x24_10" class="vn">10</span> Attrita est civitas vanitatis,<br class="calibre6"/> clausa est omnis domus, nullo introëunte.<br class="calibre6"/>
<span id="x24_11" class="vn">11</span> Clamor erit super vino in plateis,<br class="calibre6"/> deserta est omnia lætitia,<br class="calibre6"/> translatum est gaudium terræ.<br class="calibre6"/>
<span id="x24_12" class="vn">12</span> Relicta est in urbe solitudo,<br class="calibre6"/> et calamitas opprimet portas.<br class="calibre6"/>
<span id="x24_13" class="vn">13</span> Quia hæc erunt in medio terræ<br class="calibre6"/> in medio populorum,<br class="calibre6"/> quomodo si paucæ olivæ quæ remanserunt<br class="calibre6"/> excutiantur ex olea et racemi,<br class="calibre6"/> cum fuerit finita vindemia.</div><br class="calibre6"/><br class="calibre6"/>
<div class="poetry"><span id="x24_14" class="vn">14</span> Hi levabunt vocem suam, atque laudabunt :<br class="calibre6"/> cum glorificatus fuerit Dominus, hinnient de mari.<br class="calibre6"/>
<span id="x24_15" class="vn">15</span> Propter hoc in doctrinis glorificate Dominum ;<br class="calibre6"/> in insulis maris<br class="calibre6"/> nomen Domini Dei Israël.<br class="calibre6"/>
<span id="x24_16" class="vn">16</span> A finibus terræ laudes audivimus,<br class="calibre6"/> gloriam Justi.<br class="calibre6"/> Et dixi : Secretum meum mihi,<br class="calibre6"/> secretum meum mihi.<br class="calibre6"/> Væ mihi !<br class="calibre6"/> prævaricantes prævaricati sunt,<br class="calibre6"/> et prævaricatione transgressorum prævaricati sunt.<br class="calibre6"/>
<span id="x24_17" class="vn">17</span> Formido, et fovea, et laqueus<br class="calibre6"/> super te, qui habitator es terræ.<br class="calibre6"/>
<span id="x24_18" class="vn">18</span> Et erit : qui fugerit a voce formidinis cadet in foveam ;<br class="calibre6"/> et qui se explicaverit de fovea tenebitur laqueo ;<br class="calibre6"/> quia cataractæ de excelsis apertæ sunt<br class="calibre6"/> et concutientur fundamenta terræ.<br class="calibre6"/>
<span id="x24_19" class="vn">19</span> Confractione confringetur terra,<br class="calibre6"/> contritione conteretur terra,<br class="calibre6"/> commotione commovebitur terra ;<br class="calibre6"/>
<span id="x24_20" class="vn">20</span> agitatione agitabitur terra sicut ebrius,<br class="calibre6"/> et auferetur quasi tabernaculum unius noctis ;<br class="calibre6"/> et gravabit eam iniquitas sua,<br class="calibre6"/> et corruet, et non adjiciet ut resurgat.<br class="calibre6"/>
<span id="x24_21" class="vn">21</span> Et erit : in die illa visitabit Dominus<br class="calibre6"/> super militiam cæli in excelso,<br class="calibre6"/> et super reges terræ qui sunt super terram ;<br class="calibre6"/>
<span id="x24_22" class="vn">22</span> et congregabuntur in congregatione unius fascis in lacum,<br class="calibre6"/> et claudentur ibi in carcere,<br class="calibre6"/> et post multos dies visitabuntur.<br class="calibre6"/>
<span id="x24_23" class="vn">23</span> Et erubescet luna, et confundetur sol,<br class="calibre6"/> cum regnaverit Dominus exercituum<br class="calibre6"/> in monte Sion et in Jerusalem<br class="calibre6"/> et in conspectu senum suorum fuerit glorificatus.</div>
</div><div class="calibre5" id="calibre_pb_24"></div></body></html>
