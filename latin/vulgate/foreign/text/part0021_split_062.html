<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c62" id="c62"><span class="chapter-num">62</span></a> <span id="x62_1" class="vn">1</span> Psalmus David, cum esset in deserto Idumææ.
<div class="poetry"><span id="x62_2" class="vn">2</span> Deus, Deus meus, ad te de luce vigilo.<br class="calibre6"/> Sitivit in te anima mea ; quam multipliciter tibi caro mea !<br class="calibre6"/>
<span id="x62_3" class="vn">3</span> In terra deserta, et invia, et inaquosa,<br class="calibre6"/> sic in sancto apparui tibi,<br class="calibre6"/> ut viderem virtutem tuam et gloriam tuam.<br class="calibre6"/>
<span id="x62_4" class="vn">4</span> Quoniam melior est misericordia tua super vitas,<br class="calibre6"/> labia mea laudabunt te.<br class="calibre6"/>
<span id="x62_5" class="vn">5</span> Sic benedicam te in vita mea,<br class="calibre6"/> et in nomine tuo levabo manus meas.<br class="calibre6"/>
<span id="x62_6" class="vn">6</span> Sicut adipe et pinguedine repleatur anima mea,<br class="calibre6"/> et labiis exsultationis laudabit os meum.<br class="calibre6"/>
<span id="x62_7" class="vn">7</span> Si memor fui tui super stratum meum,<br class="calibre6"/> in matutinis meditabor in te.<br class="calibre6"/>
<span id="x62_8" class="vn">8</span> Quia fuisti adjutor meus,<br class="calibre6"/> et in velamento alarum tuarum exsultabo.<br class="calibre6"/>
<span id="x62_9" class="vn">9</span> Adhæsit anima mea post te ;<br class="calibre6"/> me suscepit dextera tua.<br class="calibre6"/>
<span id="x62_10" class="vn">10</span> Ipsi vero in vanum quæsierunt animam meam :<br class="calibre6"/> introibunt in inferiora terræ ;<br class="calibre6"/>
<span id="x62_11" class="vn">11</span> tradentur in manus gladii :<br class="calibre6"/> partes vulpium erunt.<br class="calibre6"/>
<span id="x62_12" class="vn">12</span> Rex vero lætabitur in Deo ;<br class="calibre6"/> laudabuntur omnes qui jurant in eo :<br class="calibre6"/> quia obstructum est os loquentium iniqua.</div>
</div><div class="calibre5" id="calibre_pb_62"></div></body></html>
