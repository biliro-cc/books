<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Audite, filii, disciplinam patris,<br class="calibre6"/> et attendite ut sciatis prudentiam.<br class="calibre6"/>
<span id="x4_2" class="vn">2</span> Donum bonum tribuam vobis :<br class="calibre6"/> legem meam ne derelinquatis.<br class="calibre6"/>
<span id="x4_3" class="vn">3</span> Nam et ego filius fui patris mei,<br class="calibre6"/> tenellus et unigenitus coram matre mea.<br class="calibre6"/>
<span id="x4_4" class="vn">4</span> Et docebat me, atque dicebat :<br class="calibre6"/> Suscipiat verba mea cor tuum ;<br class="calibre6"/> custodi præcepta mea, et vives.<br class="calibre6"/>
<span id="x4_5" class="vn">5</span> Posside sapientiam, posside prudentiam :<br class="calibre6"/> ne obliviscaris, neque declines a verbis oris mei.<br class="calibre6"/>
<span id="x4_6" class="vn">6</span> Ne dimittas eam, et custodiet te :<br class="calibre6"/> dilige eam, et conservabit te.<br class="calibre6"/>
<span id="x4_7" class="vn">7</span> Principium sapientiæ : posside sapientiam,<br class="calibre6"/> et in omni possessione tua acquire prudentiam.<br class="calibre6"/>
<span id="x4_8" class="vn">8</span> Arripe illam, et exaltabit te ;<br class="calibre6"/> glorificaberis ab ea cum eam fueris amplexatus.<br class="calibre6"/>
<span id="x4_9" class="vn">9</span> Dabit capiti tuo augmenta gratiarum,<br class="calibre6"/> et corona inclyta proteget te.</div><br class="calibre6"/><br class="calibre6"/>
<div class="poetry"><span id="x4_10" class="vn">10</span> Audi, fili mi, et suscipe verba mea,<br class="calibre6"/> ut multiplicentur tibi anni vitæ.<br class="calibre6"/>
<span id="x4_11" class="vn">11</span> Viam sapientiæ monstrabo tibi ;<br class="calibre6"/> ducam te per semitas æquitatis :<br class="calibre6"/>
<span id="x4_12" class="vn">12</span> quas cum ingressus fueris, non arctabuntur gressus tui,<br class="calibre6"/> et currens non habebis offendiculum.<br class="calibre6"/>
<span id="x4_13" class="vn">13</span> Tene disciplinam, ne dimittas eam ;<br class="calibre6"/> custodi illam, quia ipsa est vita tua.<br class="calibre6"/>
<span id="x4_14" class="vn">14</span> Ne delecteris in semitis impiorum,<br class="calibre6"/> nec tibi placeat malorum via.<br class="calibre6"/>
<span id="x4_15" class="vn">15</span> Fuge ab ea, nec transeas per illam ;<br class="calibre6"/> declina, et desere eam.<br class="calibre6"/>
<span id="x4_16" class="vn">16</span> Non enim dormiunt nisi malefecerint,<br class="calibre6"/> et rapitur somnus ab eis nisi supplantaverint.<br class="calibre6"/>
<span id="x4_17" class="vn">17</span> Comedunt panem impietatis,<br class="calibre6"/> et vinum iniquitatis bibunt.<br class="calibre6"/>
<span id="x4_18" class="vn">18</span> Justorum autem semita quasi lux splendens procedit,<br class="calibre6"/> et crescit usque ad perfectam diem.<br class="calibre6"/>
<span id="x4_19" class="vn">19</span> Via impiorum tenebrosa ;<br class="calibre6"/> nesciunt ubi corruant.<br class="calibre6"/>
<span id="x4_20" class="vn">20</span> Fili mi, ausculta sermones meos,<br class="calibre6"/> et ad eloquia mea inclina aurem tuam.<br class="calibre6"/>
<span id="x4_21" class="vn">21</span> Ne recedant ab oculis tuis :<br class="calibre6"/> custodi ea in medio cordis tui :<br class="calibre6"/>
<span id="x4_22" class="vn">22</span> vita enim sunt invenientibus ea,<br class="calibre6"/> et universæ carni sanitas.<br class="calibre6"/>
<span id="x4_23" class="vn">23</span> Omni custodia serva cor tuum,<br class="calibre6"/> quia ex ipso vita procedit.<br class="calibre6"/>
<span id="x4_24" class="vn">24</span> Remove a te os pravum,<br class="calibre6"/> et detrahentia labia sint procul a te.<br class="calibre6"/>
<span id="x4_25" class="vn">25</span> Oculi tui recta videant,<br class="calibre6"/> et palpebræ tuæ præcedant gressus tuos.<br class="calibre6"/>
<span id="x4_26" class="vn">26</span> Dirige semitam pedibus tuis,<br class="calibre6"/> et omnes viæ tuæ stabilientur.<br class="calibre6"/>
<span id="x4_27" class="vn">27</span> Ne declines ad dexteram neque ad sinistram ;<br class="calibre6"/> averte pedem tuum a malo :<br class="calibre6"/> vias enim quæ a dextris sunt novit Dominus :<br class="calibre6"/> perversæ vero sunt quæ a sinistris sunt.<br class="calibre6"/> Ipse autem rectos faciet cursus tuos,<br class="calibre6"/> itinera autem tua in pace producet.</div>
</div><div class="calibre5" id="calibre_pb_4"></div></body></html>
