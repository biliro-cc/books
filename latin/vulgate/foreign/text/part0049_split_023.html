<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Et surgens omnis multitudo eorum, duxerunt illum ad Pilatum.
<span id="x23_2" class="vn">2</span> Cœperunt autem illum accusare, dicentes : Hunc invenimus subvertentem gentem nostram, et prohibentem tributa dare Cæsari, et dicentem se Christum regem esse.
<span id="x23_3" class="vn">3</span> Pilatus autem interrogavit eum, dicens : Tu es rex Judæorum ? At ille respondens ait : Tu dicis.
<span id="x23_4" class="vn">4</span> Ait autem Pilatus ad principes sacerdotum et turbas : Nihil invenio causæ in hoc homine.
<span id="x23_5" class="vn">5</span> At illi invalescebant, dicentes : Commovet populum docens per universam Judæam, incipiens a Galilæa usque huc.
<span id="x23_6" class="vn">6</span> Pilatus autem audiens Galilæam, interrogavit si homo Galilæus esset.
<span id="x23_7" class="vn">7</span> Et ut cognovit quod de Herodis potestate esset, remisit eum ad Herodem, qui et ipse Jerosolymis erat illis diebus.<br class="calibre6"/><br class="calibre6"/>
<span id="x23_8" class="vn">8</span> Herodes autem viso Jesu, gavisus est valde. Erat enim cupiens ex multo tempore videre eum, eo quod audierat multa de eo, et sperabat signum aliquod videre ab eo fieri.
<span id="x23_9" class="vn">9</span> Interrogabat autem eum multis sermonibus. At ipse nihil illi respondebat.
<span id="x23_10" class="vn">10</span> Stabant autem principes sacerdotum et scribæ constanter accusantes eum.
<span id="x23_11" class="vn">11</span> Sprevit autem illum Herodes cum exercitu suo : et illusit indutum veste alba, et remisit ad Pilatum.
<span id="x23_12" class="vn">12</span> Et facti sunt amici Herodes et Pilatus in ipsa die : nam antea inimici erant ad invicem.<br class="calibre6"/><br class="calibre6"/>
<span id="x23_13" class="vn">13</span> Pilatus autem, convocatis principibus sacerdotum, et magistratibus, et plebe,
<span id="x23_14" class="vn">14</span> dixit ad illos : Obtulistis mihi hunc hominem, quasi avertentem populum, et ecce ego coram vobis interrogans, nullam causam inveni in homine isto ex his in quibus eum accusatis.
<span id="x23_15" class="vn">15</span> Sed neque Herodes : nam remisi vos ad illum, et ecce nihil dignum morte actum est ei.
<span id="x23_16" class="vn">16</span> Emendatum ergo illum dimittam.
<span id="x23_17" class="vn">17</span> Necesse autem habebat dimittere eis per diem festum unum.
<span id="x23_18" class="vn">18</span> Exclamavit autem simul universa turba, dicens : Tolle hunc, et dimitte nobis Barabbam :
<span id="x23_19" class="vn">19</span> qui erat propter seditionem quamdam factam in civitate et homicidium missus in carcerem.
<span id="x23_20" class="vn">20</span> Iterum autem Pilatus locutus est ad eos, volens dimittere Jesum.
<span id="x23_21" class="vn">21</span> At illi succlamabant, dicentes : Crucifige, crucifige eum.
<span id="x23_22" class="vn">22</span> Ille autem tertio dixit ad illos : Quid enim mali fecit iste ? nullam causam mortis invenio in eo : corripiam ergo illum et dimittam.
<span id="x23_23" class="vn">23</span> At illi instabant vocibus magnis postulantes ut crucifigeretur : et invalescebant voces eorum.<br class="calibre6"/><br class="calibre6"/>
<span id="x23_24" class="vn">24</span> Et Pilatus adjudicavit fieri petitionem eorum.
<span id="x23_25" class="vn">25</span> Dimisit autem illis eum qui propter homicidium et seditionem missus fuerat in carcerem, quem petebant : Jesum vero tradidit voluntati eorum.
<span id="x23_26" class="vn">26</span> Et cum ducerent eum, apprehenderunt Simonem quemdam Cyrenensem venientem de villa : et imposuerunt illi crucem portare post Jesum.
<span id="x23_27" class="vn">27</span> Sequebatur autem illum multa turba populi et mulierum, quæ plangebant et lamentabantur eum.
<span id="x23_28" class="vn">28</span> Conversus autem ad illas Jesus, dixit : Filiæ Jerusalem, nolite flere super me, sed super vos ipsas flete et super filios vestros.
<span id="x23_29" class="vn">29</span> Quoniam ecce venient dies in quibus dicent : Beatæ steriles, et ventres qui non genuerunt, et ubera quæ non lactaverunt.
<span id="x23_30" class="vn">30</span> Tunc incipient dicere montibus : Cadite super nos ; et collibus : Operite nos.
<span id="x23_31" class="vn">31</span> Quia si in viridi ligno hæc faciunt, in arido quid fiet ?
<span id="x23_32" class="vn">32</span> Ducebantur autem et alii duo nequam cum eo, ut interficerentur.<br class="calibre6"/><br class="calibre6"/>
<span id="x23_33" class="vn">33</span> Et postquam venerunt in locum qui vocatur Calvariæ, ibi crucifixerunt eum : et latrones, unum a dextris, et alterum a sinistris.
<span id="x23_34" class="vn">34</span> Jesus autem dicebat : Pater, dimitte illis : non enim sciunt quid faciunt. Dividentes vero vestimenta ejus, miserunt sortes.
<span id="x23_35" class="vn">35</span> Et stabat populus spectans, et deridebant eum principes cum eis, dicentes : Alios salvos fecit, se salvum faciat, si hic est Christus Dei electus.
<span id="x23_36" class="vn">36</span> Illudebant autem ei et milites accedentes, et acetum offerentes ei,
<span id="x23_37" class="vn">37</span> et dicentes : Si tu es rex Judæorum, salvum te fac.
<span id="x23_38" class="vn">38</span> Erat autem et superscriptio scripta super eum litteris græcis, et latinis, et hebraicis : Hic est rex Judæorum.
<span id="x23_39" class="vn">39</span> Unus autem de his, qui pendebant, latronibus, blasphemabat eum, dicens : Si tu es Christus, salvum fac temetipsum et nos.
<span id="x23_40" class="vn">40</span> Respondens autem alter increpabat eum, dicens : Neque tu times Deum, quod in eadem damnatione es.
<span id="x23_41" class="vn">41</span> Et nos quidem juste, nam digna factis recipimus : hic vero nihil mali gessit.
<span id="x23_42" class="vn">42</span> Et dicebat ad Jesum : Domine, memento mei cum veneris in regnum tuum.
<span id="x23_43" class="vn">43</span> Et dixit illi Jesus : Amen dico tibi : hodie mecum eris in paradiso.<br class="calibre6"/><br class="calibre6"/>
<span id="x23_44" class="vn">44</span> Erat autem fere hora sexta, et tenebræ factæ sunt in universam terram usque ad horam nonam.
<span id="x23_45" class="vn">45</span> Et obscuratus est sol, et velum templi scissum est medium.
<span id="x23_46" class="vn">46</span> Et clamans voce magna Jesus ait : Pater, in manus tuas commendo spiritum meum. Et hæc dicens, expiravit.
<span id="x23_47" class="vn">47</span> Videns autem centurio quod factum fuerat, glorificavit Deum, dicens : Vere hic homo justus erat.
<span id="x23_48" class="vn">48</span> Et omnis turba eorum, qui simul aderant ad spectaculum istud, et videbant quæ fiebant, percutientes pectora sua revertebantur.
<span id="x23_49" class="vn">49</span> Stabant autem omnes noti ejus a longe, et mulieres, quæ secutæ eum erant a Galilæa, hæc videntes.<br class="calibre6"/><br class="calibre6"/>
<span id="x23_50" class="vn">50</span> Et ecce vir nomine Joseph, qui erat decurio, vir bonus et justus :
<span id="x23_51" class="vn">51</span> hic non consenserat consilio, et actibus eorum : ab Arimathæa civitate Judææ, qui exspectabat et ipse regnum Dei :
<span id="x23_52" class="vn">52</span> hic accessit ad Pilatum et petiit corpus Jesu :
<span id="x23_53" class="vn">53</span> et depositum involvit sindone, et posuit eum in monumento exciso, in quo nondum quisquam positus fuerat.
<span id="x23_54" class="vn">54</span> Et dies erat parasceves, et sabbatum illucescebat.
<span id="x23_55" class="vn">55</span> Subsecutæ autem mulieres, quæ cum eo venerant de Galilæa, viderunt monumentum, et quemadmodum positum erat corpus ejus.
<span id="x23_56" class="vn">56</span> Et revertentes paraverunt aromata, et unguenta : et sabbato quidem siluerunt secundum mandatum.
</div><div class="calibre5" id="calibre_pb_23"></div></body></html>
