<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Et surrexit Judas, qui vocabatur Machabæus, filius ejus, pro eo :
<span id="x3_2" class="vn">2</span> et adjuvabant eum omnes fratres ejus, et universi qui se conjunxerant patri ejus, et præliabantur prælium Israël cum lætitia.
<div class="poetry"><span id="x3_3" class="vn">3</span> Et dilatavit gloriam populo suo,<br class="calibre6"/> et induit se loricam sicut gigas,<br class="calibre6"/> et succinxit se arma bellica sua in præliis,<br class="calibre6"/> et protegebat castra gladio suo.<br class="calibre6"/>
<span id="x3_4" class="vn">4</span> Similis factus est leoni in operibus suis,<br class="calibre6"/> et sicut catulus leonis rugiens in venatione.<br class="calibre6"/>
<span id="x3_5" class="vn">5</span> Et persecutus est iniquos perscrutans eos :<br class="calibre6"/> et qui conturbabant populum suum, eos succendit flammis :<br class="calibre6"/>
<span id="x3_6" class="vn">6</span> et repulsi sunt inimici ejus præ timore ejus,<br class="calibre6"/> et omnes operarii iniquitatis conturbati sunt :<br class="calibre6"/> et directa est salus in manu ejus.<br class="calibre6"/>
<span id="x3_7" class="vn">7</span> Et exacerbabat reges multos,<br class="calibre6"/> et lætificabat Jacob in operibus suis,<br class="calibre6"/> et in sæculum memoria ejus in benedictione.<br class="calibre6"/>
<span id="x3_8" class="vn">8</span> Et perambulavit civitates Juda,<br class="calibre6"/> et perdidit impios ex eis,<br class="calibre6"/> et avertit iram ab Israël.<br class="calibre6"/>
<span id="x3_9" class="vn">9</span> Et nominatus est usque ad novissimum terræ,<br class="calibre6"/> et congregavit pereuntes.</div><br class="calibre6"/><br class="calibre6"/>
<span id="x3_10" class="vn">10</span> Et congregavit Apollonius gentes, et a Samaria virtutem multam et magnam ad bellandum contra Israël.
<span id="x3_11" class="vn">11</span> Et cognovit Judas, et exiit obviam illi : et percussit, et occidit illum : et ceciderunt vulnerati multi, et reliqui fugerunt.
<span id="x3_12" class="vn">12</span> Et accepit spolia eorum : et gladium Apollonii abstulit Judas, et erat pugnans in eo omnibus diebus.
<span id="x3_13" class="vn">13</span> Et audivit Seron princeps exercitus Syriæ, quod congregavit Judas congregationem fidelium, et ecclesiam secum,
<span id="x3_14" class="vn">14</span> et ait : Faciam mihi nomen, et glorificabor in regno, et debellabo Judam, et eos qui cum ipso sunt, qui spernebant verbum regis.
<span id="x3_15" class="vn">15</span> Et præparavit se : et ascenderunt cum eo castra impiorum fortes auxiliarii ut facerent vindictam in filios Israël.
<span id="x3_16" class="vn">16</span> Et appropinquaverunt usque ad Bethoron : et exivit Judas obviam illi cum paucis.
<span id="x3_17" class="vn">17</span> Ut autem viderunt exercitum venientem sibi obviam, dixerunt Judæ : Quomodo poterimus pauci pugnare contra multitudinem tantam, et tam fortem, et nos fatigati sumus jejunio hodie ?
<span id="x3_18" class="vn">18</span> Et ait Judas : Facile est concludi multos in manus paucorum : et non est differentia in conspectu Dei cæli liberare in multis, et in paucis :
<span id="x3_19" class="vn">19</span> quoniam non in multitudine exercitus victoria belli, sed de cælo fortitudo est.
<span id="x3_20" class="vn">20</span> Ipsi veniunt ad nos in multitudine contumaci, et superbia, ut disperdant nos, et uxores nostras, et filios nostros, et ut spolient nos :
<span id="x3_21" class="vn">21</span> nos vero pugnabimus pro animabus nostris, et legibus nostris :
<span id="x3_22" class="vn">22</span> et ipse Dominus conteret eos ante faciem nostram : vos autem ne timueritis eos.
<span id="x3_23" class="vn">23</span> Ut cessavit autem loqui, insiluit in eos subito : et contritus est Seron et exercitus ejus in conspectu ipsius :
<span id="x3_24" class="vn">24</span> et persecutus est eum in descensu Bethoron usque in campum, et ceciderunt ex eis octingenti viri, reliqui autem fugerunt in terram Philisthiim.
<span id="x3_25" class="vn">25</span> Et cecidit timor Judæ ac fratrum ejus, et formido super omnes gentes in circuitu eorum :
<span id="x3_26" class="vn">26</span> et pervenit ad regem nomen ejus, et de præliis Judæ narrabant omnes gentes.<br class="calibre6"/><br class="calibre6"/>
<span id="x3_27" class="vn">27</span> Ut audivit autem rex Antiochus sermones istos, iratus est animo : et misit, et congregavit exercitum universi regni sui, castra fortia valde :
<span id="x3_28" class="vn">28</span> et aperuit ærarium suum, et dedit stipendia exercitui in annum : et mandavit illis ut essent parati ad omnia.
<span id="x3_29" class="vn">29</span> Et vidit quod defecit pecunia de thesauris suis, et tributa regionis modica propter dissensionem et plagam quam fecit in terra, ut tolleret legitima, quæ erant a primis diebus :
<span id="x3_30" class="vn">30</span> et timuit ne non haberet ut semel et bis, in sumptus et donaria, quæ dederat ante larga manu : et abundaverat super reges qui ante eum fuerant.
<span id="x3_31" class="vn">31</span> Et consternatus erat animo valde, et cogitavit ire in Persidem, et accipere tributa regionum, et congregare argentum multum.
<span id="x3_32" class="vn">32</span> Et reliquit Lysiam hominem nobilem de genere regali, super negotia regia, a flumine Euphrate usque ad flumen Ægypti,
<span id="x3_33" class="vn">33</span> et ut nutriret Antiochum filium suum, donec rediret.
<span id="x3_34" class="vn">34</span> Et tradidit ei medium exercitum, et elephantos : et mandavit ei de omnibus quæ volebat, et de inhabitantibus Judæam, et Jerusalem :
<span id="x3_35" class="vn">35</span> et ut mitteret ad eos exercitum ad conterendam et extirpandam virtutem Israël, et reliquias Jerusalem, et auferendam memoriam eorum de loco :
<span id="x3_36" class="vn">36</span> et ut constitueret habitatores filios alienigenas in omnibus finibus eorum, et sorte distribueret terram eorum.
<span id="x3_37" class="vn">37</span> Et rex assumpsit partem exercitus residui, et exivit ab Antiochia civitate regni sui anno centesimo et quadragesimo septimo : et transfretavit Euphraten flumen, et perambulabat superiores regiones.<br class="calibre6"/><br class="calibre6"/>
<span id="x3_38" class="vn">38</span> Et elegit Lysias Ptolemæum filium Dorymini, et Nicanorem, et Gorgiam, viros potentes ex amicis regis :
<span id="x3_39" class="vn">39</span> et misit cum eis quadraginta millia virorum, et septem millia equitum, ut venirent in terram Juda, et disperderent eam secundum verbum regis.
<span id="x3_40" class="vn">40</span> Et processerunt cum universa virtute sua, et venerunt, et applicuerunt Emmaum in terra campestri.
<span id="x3_41" class="vn">41</span> Et audierunt mercatores regionum nomen eorum : et acceperunt argentum, et aurum multum valde, et pueros, et venerunt in castra ut acciperent filios Israël in servos, et additi sunt ad eos exercitus Syriæ, et terræ alienigenarum.
<span id="x3_42" class="vn">42</span> Et vidit Judas et fratres ejus, quia multiplicata sunt mala, et exercitus applicabant ad fines eorum : et cognoverunt verba regis, quæ mandavit populo facere in interitum et consummationem :
<span id="x3_43" class="vn">43</span> et dixerunt unusquisque ad proximum suum : Erigamus dejectionem populi nostri, et pugnemus pro populo nostro, et sanctis nostris.
<span id="x3_44" class="vn">44</span> Et congregatus est conventus ut essent parati in prælium, et ut orarent et peterent misericordiam et miserationes.
<span id="x3_45" class="vn">45</span> Et Jerusalem non habitabatur, sed erat sicut desertum : non erat qui ingrederetur et egrederetur de natis ejus. Et sanctum conculcabatur : et filii alienigenarum erant in arce ; ibi erat habitatio gentium : et ablata est voluptas a Jacob, et defecit ibi tibia et cithara.<br class="calibre6"/><br class="calibre6"/>
<span id="x3_46" class="vn">46</span> Et congregati sunt, et venerunt in Maspha contra Jerusalem, quia locus orationis erat in Maspha ante in Israël.
<span id="x3_47" class="vn">47</span> Et jejunaverunt illa die, et induerunt se ciliciis, et cinerem imposuerunt capiti suo, et disciderunt vestimenta sua :
<span id="x3_48" class="vn">48</span> et expanderunt libros legis, de quibus scrutabantur gentes similitudinem simulacrorum suorum :
<span id="x3_49" class="vn">49</span> et attulerunt ornamenta sacerdotalia, et primitias, et decimas : et suscitaverunt Nazaræos, qui impleverant dies,
<span id="x3_50" class="vn">50</span> et clamaverunt voce magna in cælum, dicentes : Quid faciemus istis, et quo eos ducemus ?
<span id="x3_51" class="vn">51</span> et sancta tua conculcata sunt, et contaminata sunt, et sacerdotes tui facti sunt in luctum, et in humilitatem :
<span id="x3_52" class="vn">52</span> et ecce nationes convenerunt adversum nos ut nos disperdant : tu scis quæ cogitant in nos.
<span id="x3_53" class="vn">53</span> Quomodo poterimus subsistere ante faciem eorum, nisi tu, Deus, adjuves nos ?
<span id="x3_54" class="vn">54</span> Et tubis exclamaverunt voce magna.
<span id="x3_55" class="vn">55</span> Et post hæc constituit Judas duces populi, tribunos, et centuriones, et pentacontarchos, et decuriones.
<span id="x3_56" class="vn">56</span> Et dixit his, qui ædificabant domos, et sponsabant uxores, et plantabant vineas, et formidolosis, ut redirent unusquisque in domum suam secundum legem.
<span id="x3_57" class="vn">57</span> Et moverunt castra, et collocaverunt ad austrum Emmaum.
<span id="x3_58" class="vn">58</span> Et ait Judas : Accingimini, et estote filii potentes, et estote parati in mane, ut pugnetis adversus nationes has quæ convenerunt adversus nos disperdere nos, et sancta nostra :
<span id="x3_59" class="vn">59</span> quoniam melius est nos mori in bello, quam videre mala gentis nostræ, et sanctorum.
<span id="x3_60" class="vn">60</span> Sicut autem fuerit voluntas in cælo, sic fiat.
</div><div class="calibre5" id="calibre_pb_3"></div></body></html>
