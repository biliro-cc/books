<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Erat autem terra labii unius, et sermonum eorumdem.
<span id="x11_2" class="vn">2</span> Cumque proficiscerentur de oriente, invenerunt campum in terra Sennaar, et habitaverunt in eo.
<span id="x11_3" class="vn">3</span> Dixitque alter ad proximum suum : Venite, faciamus lateres, et coquamus eos igni. Habueruntque lateres pro saxis, et bitumen pro cæmento :
<span id="x11_4" class="vn">4</span> et dixerunt : Venite, faciamus nobis civitatem et turrim, cujus culmen pertingat ad cælum : et celebremus nomen nostrum antequam dividamur in universas terras.
<span id="x11_5" class="vn">5</span> Descendit autem Dominus ut videret civitatem et turrim, quam ædificabant filii Adam,
<span id="x11_6" class="vn">6</span> et dixit : Ecce, unus est populus, et unum labium omnibus : cœperuntque hoc facere, nec desistent a cogitationibus suis, donec eas opere compleant.
<span id="x11_7" class="vn">7</span> Venite igitur, descendamus, et confundamus ibi linguam eorum, ut non audiat unusquisque vocem proximi sui.
<span id="x11_8" class="vn">8</span> Atque ita divisit eos Dominus ex illo loco in universas terras, et cessaverunt ædificare civitatem.
<span id="x11_9" class="vn">9</span> Et idcirco vocatum est nomen ejus Babel, quia ibi confusum est labium universæ terræ : et inde dispersit eos Dominus super faciem cunctarum regionum.<br class="calibre6"/><br class="calibre6"/>
<span id="x11_10" class="vn">10</span> Hæ sunt generationes Sem : Sem erat centum annorum quando genuit Arphaxad, biennio post diluvium.
<span id="x11_11" class="vn">11</span> Vixitque Sem, postquam genuit Arphaxad, quingentis annis : et genuit filios et filias.
<span id="x11_12" class="vn">12</span> Porro Arphaxad vixit triginta quinque annis, et genuit Sale.
<span id="x11_13" class="vn">13</span> Vixitque Arphaxad, postquam genuit Sale, trecentis tribus annis : et genuit filios et filias.
<span id="x11_14" class="vn">14</span> Sale quoque vixit triginta annis, et genuit Heber.
<span id="x11_15" class="vn">15</span> Vixitque Sale, postquam genuit Heber, quadringentis tribus annis : et genuit filios et filias.
<span id="x11_16" class="vn">16</span> Vixit autem Heber triginta quatuor annis, et genuit Phaleg.
<span id="x11_17" class="vn">17</span> Et vixit Heber postquam genuit Phaleg, quadringentis triginta annis : et genuit filios et filias.
<span id="x11_18" class="vn">18</span> Vixit quoque Phaleg triginta annis, et genuit Reu.
<span id="x11_19" class="vn">19</span> Vixitque Phaleg, postquam genuit Reu, ducentis novem annis : et genuit filios et filias.
<span id="x11_20" class="vn">20</span> Vixit autem Reu triginta duobus annis, et genuit Sarug.
<span id="x11_21" class="vn">21</span> Vixit quoque Reu, postquam genuit Sarug, ducentis septem annis : et genuit filios et filias.
<span id="x11_22" class="vn">22</span> Vixit vero Sarug triginta annis, et genuit Nachor.
<span id="x11_23" class="vn">23</span> Vixitque Sarug, postquam genuit Nachor, ducentis annis : et genuit filios et filias.
<span id="x11_24" class="vn">24</span> Vixit autem Nachor viginti novem annis, et genuit Thare.
<span id="x11_25" class="vn">25</span> Vixitque Nachor, postquam genuit Thare, centum decem et novem annis : et genuit filios et filias.
<span id="x11_26" class="vn">26</span> Vixitque Thare septuaginta annis, et genuit Abram, et Nachor, et Aran.<br class="calibre6"/><br class="calibre6"/>
<span id="x11_27" class="vn">27</span> Hæ sunt autem generationes Thare : Thare genuit Abram, Nachor et Aran. Porro Aran genuit Lot.
<span id="x11_28" class="vn">28</span> Mortuusque est Aran ante Thare patrem suum, in terra nativitatis suæ, in Ur Chaldæorum.
<span id="x11_29" class="vn">29</span> Duxerunt autem Abram et Nachor uxores : nomen uxoris Abram, Sarai : et nomen uxoris Nachor, Melcha filia Aran, patris Melchæ, et patris Jeschæ.
<span id="x11_30" class="vn">30</span> Erat autem Sarai sterilis, nec habebat liberos.
<span id="x11_31" class="vn">31</span> Tulit itaque Thare Abram filium suum, et Lot filium Aran, filium filii sui, et Sarai nurum suam, uxorem Abram filii sui, et eduxit eos de Ur Chaldæorum, ut irent in terram Chanaan : veneruntque usque Haran, et habitaverunt ibi.
<span id="x11_32" class="vn">32</span> Et facti sunt dies Thare ducentorum quinque annorum, et mortuus est in Haran.
</div><div class="calibre5" id="calibre_pb_11"></div></body></html>
