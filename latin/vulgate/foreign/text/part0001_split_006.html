<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Cumque cœpissent homines multiplicari super terram, et filias procreassent,
<span id="x6_2" class="vn">2</span> videntes filii Dei filias hominum quod essent pulchræ, acceperunt sibi uxores ex omnibus, quas elegerant.
<span id="x6_3" class="vn">3</span> Dixitque Deus : Non permanebit spiritus meus in homine in æternum, quia caro est : eruntque dies illius centum viginti annorum.
<span id="x6_4" class="vn">4</span> Gigantes autem erant super terram in diebus illis : postquam enim ingressi sunt filii Dei ad filias hominum, illæque genuerunt, isti sunt potentes a sæculo viri famosi.
<span id="x6_5" class="vn">5</span> Videns autem Deus quod multa malitia hominum esset in terra, et cuncta cogitatio cordis intenta esset ad malum omni tempore,
<span id="x6_6" class="vn">6</span> pœnituit eum quod hominum fecisset in terra. Et tactus dolore cordis intrinsecus,
<span id="x6_7" class="vn">7</span> Delebo, inquit, hominem, quem creavi, a facie terræ, ab homine usque ad animantia, a reptili usque ad volucres cæli : pœnitet enim me fecisse eos.<br class="calibre6"/><br class="calibre6"/>
<span id="x6_8" class="vn">8</span> Noë vero invenit gratiam coram Domino.
<span id="x6_9" class="vn">9</span> Hæ sunt generationes Noë : Noë vir justus atque perfectus fuit in generationibus suis ; cum Deo ambulavit.
<span id="x6_10" class="vn">10</span> Et genuit tres filios, Sem, Cham et Japheth.
<span id="x6_11" class="vn">11</span> Corrupta est autem terra coram Deo, et repleta est iniquitate.
<span id="x6_12" class="vn">12</span> Cumque vidisset Deus terram esse corruptam (omnis quippe caro corruperat viam suam super terram),
<span id="x6_13" class="vn">13</span> dixit ad Noë : Finis universæ carnis venit coram me : repleta est terra iniquitate a facie eorum, et ego disperdam eos cum terra.
<span id="x6_14" class="vn">14</span> Fac tibi arcam de lignis lævigatis ; mansiunculas in arca facies, et bitumine linies intrinsecus et extrinsecus.
<span id="x6_15" class="vn">15</span> Et sic facies eam : trecentorum cubitorum erit longitudo arcæ, quinquaginta cubitorum latitudo, et triginta cubitorum altitudo illius.
<span id="x6_16" class="vn">16</span> Fenestram in arca facies, et in cubito consummabis summitatem ejus : ostium autem arcæ pones ex latere ; deorsum, cœnacula et tristega facies in ea.<br class="calibre6"/>
<span id="x6_17" class="vn">17</span> Ecce ego adducam aquas diluvii super terram, ut interficiam omnem carnem, in qua spiritus vitæ est subter cælum : universa quæ in terra sunt, consumentur.
<span id="x6_18" class="vn">18</span> Ponamque fœdus meum tecum : et ingredieris arcam tu et filii tui, uxor tua, et uxores filiorum tuorum tecum.
<span id="x6_19" class="vn">19</span> Et ex cunctis animantibus universæ carnis bina induces in arcam, ut vivant tecum : masculini sexus et feminini.
<span id="x6_20" class="vn">20</span> De volucribus juxta genus suum, et de jumentis in genere suo, et ex omni reptili terræ secundum genus suum : bina de omnibus ingredientur tecum, ut possint vivere.
<span id="x6_21" class="vn">21</span> Tolles igitur tecum ex omnibus escis, quæ mandi possunt, et comportabis apud te : et erunt tam tibi, quam illis in cibum.
<span id="x6_22" class="vn">22</span> Fecit igitur Noë omnia quæ præceperat illi Deus.
</div><div class="calibre5" id="calibre_pb_6"></div></body></html>
