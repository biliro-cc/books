<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a> <span id="x24_1" class="vn">1</span> In finem. Psalmus David. <div class="poetry">Ad te, Domine, levavi animam meam :<br class="calibre6"/>
<span id="x24_2" class="vn">2</span> Deus meus, in te confido ; non erubescam.<br class="calibre6"/>
<span id="x24_3" class="vn">3</span> Neque irrideant me inimici mei :<br class="calibre6"/> etenim universi qui sustinent te, non confundentur.<br class="calibre6"/>
<span id="x24_4" class="vn">4</span> Confundantur omnes iniqua agentes supervacue.<br class="calibre6"/> Vias tuas, Domine, demonstra mihi,<br class="calibre6"/> et semitas tuas edoce me.<br class="calibre6"/>
<span id="x24_5" class="vn">5</span> Dirige me in veritate tua, et doce me,<br class="calibre6"/> quia tu es Deus salvator meus,<br class="calibre6"/> et te sustinui tota die.<br class="calibre6"/>
<span id="x24_6" class="vn">6</span> Reminiscere miserationum tuarum, Domine,<br class="calibre6"/> et misericordiarum tuarum quæ a sæculo sunt.<br class="calibre6"/>
<span id="x24_7" class="vn">7</span> Delicta juventutis meæ, et ignorantias meas, ne memineris.<br class="calibre6"/> Secundum misericordiam tuam memento mei tu,<br class="calibre6"/> propter bonitatem tuam, Domine.<br class="calibre6"/>
<span id="x24_8" class="vn">8</span> Dulcis et rectus Dominus ;<br class="calibre6"/> propter hoc legem dabit delinquentibus in via.<br class="calibre6"/>
<span id="x24_9" class="vn">9</span> Diriget mansuetos in judicio ;<br class="calibre6"/> docebit mites vias suas.<br class="calibre6"/>
<span id="x24_10" class="vn">10</span> Universæ viæ Domini, misericordia et veritas,<br class="calibre6"/> requirentibus testamentum ejus et testimonia ejus.<br class="calibre6"/>
<span id="x24_11" class="vn">11</span> Propter nomen tuum, Domine,<br class="calibre6"/> propitiaberis peccato meo ; multum est enim.<br class="calibre6"/>
<span id="x24_12" class="vn">12</span> Quis est homo qui timet Dominum ?<br class="calibre6"/> legem statuit ei in via quam elegit.<br class="calibre6"/>
<span id="x24_13" class="vn">13</span> Anima ejus in bonis demorabitur,<br class="calibre6"/> et semen ejus hæreditabit terram.<br class="calibre6"/>
<span id="x24_14" class="vn">14</span> Firmamentum est Dominus timentibus eum ;<br class="calibre6"/> et testamentum ipsius ut manifestetur illis.<br class="calibre6"/>
<span id="x24_15" class="vn">15</span> Oculi mei semper ad Dominum,<br class="calibre6"/> quoniam ipse evellet de laqueo pedes meos.<br class="calibre6"/>
<span id="x24_16" class="vn">16</span> Respice in me, et miserere mei,<br class="calibre6"/> quia unicus et pauper sum ego.<br class="calibre6"/>
<span id="x24_17" class="vn">17</span> Tribulationes cordis mei multiplicatæ sunt :<br class="calibre6"/> de necessitatibus meis erue me.<br class="calibre6"/>
<span id="x24_18" class="vn">18</span> Vide humilitatem meam et laborem meum,<br class="calibre6"/> et dimitte universa delicta mea.<br class="calibre6"/>
<span id="x24_19" class="vn">19</span> Respice inimicos meos, quoniam multiplicati sunt,<br class="calibre6"/> et odio iniquo oderunt me.<br class="calibre6"/>
<span id="x24_20" class="vn">20</span> Custodi animam meam, et erue me :<br class="calibre6"/> non erubescam, quoniam speravi in te.<br class="calibre6"/>
<span id="x24_21" class="vn">21</span> Innocentes et recti adhæserunt mihi,<br class="calibre6"/> quia sustinui te.<br class="calibre6"/>
<span id="x24_22" class="vn">22</span> Libera, Deus, Israël<br class="calibre6"/> ex omnibus tribulationibus suis.</div>
</div><div class="calibre5" id="calibre_pb_24"></div></body></html>
