<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c22" id="c22"><span class="chapter-num">22</span></a><div class="poetry"> <span id="x22_1" class="vn">1</span> Melius est nomen bonum quam divitiæ multæ ;<br class="calibre6"/> super argentum et aurum gratia bona.<br class="calibre6"/>
<span id="x22_2" class="vn">2</span> Dives et pauper obviaverunt sibi :<br class="calibre6"/> utriusque operator est Dominus.<br class="calibre6"/>
<span id="x22_3" class="vn">3</span> Callidus vidit malum, et abscondit se ;<br class="calibre6"/> innocens pertransiit, et afflictus est damno.<br class="calibre6"/>
<span id="x22_4" class="vn">4</span> Finis modestiæ timor Domini,<br class="calibre6"/> divitiæ, et gloria, et vita.<br class="calibre6"/>
<span id="x22_5" class="vn">5</span> Arma et gladii in via perversi ;<br class="calibre6"/> custos autem animæ suæ longe recedit ab eis.<br class="calibre6"/>
<span id="x22_6" class="vn">6</span> Proverbium est : adolescens juxta viam suam ;<br class="calibre6"/> etiam cum senuerit, non recedet ab ea.<br class="calibre6"/>
<span id="x22_7" class="vn">7</span> Dives pauperibus imperat,<br class="calibre6"/> et qui accipit mutuum servus est fœnerantis.<br class="calibre6"/>
<span id="x22_8" class="vn">8</span> Qui seminat iniquitatem metet mala,<br class="calibre6"/> et virga iræ suæ consummabitur.<br class="calibre6"/>
<span id="x22_9" class="vn">9</span> Qui pronus est ad misericordiam benedicetur :<br class="calibre6"/> de panibus enim suis dedit pauperi.<br class="calibre6"/> Victoriam et honorem acquiret qui dat munera ;<br class="calibre6"/> animam autem aufert accipientium.<br class="calibre6"/>
<span id="x22_10" class="vn">10</span> Ejice derisorem, et exibit cum eo jurgium,<br class="calibre6"/> cessabuntque causæ et contumeliæ.<br class="calibre6"/>
<span id="x22_11" class="vn">11</span> Qui diligit cordis munditiam,<br class="calibre6"/> propter gratiam labiorum suorum habebit amicum regem.<br class="calibre6"/>
<span id="x22_12" class="vn">12</span> Oculi Domini custodiunt scientiam,<br class="calibre6"/> et supplantantur verba iniqui.<br class="calibre6"/>
<span id="x22_13" class="vn">13</span> Dicit piger : Leo est foris ;<br class="calibre6"/> in medio platearum occidendus sum.<br class="calibre6"/>
<span id="x22_14" class="vn">14</span> Fovea profunda os alienæ :<br class="calibre6"/> cui iratus est Dominus, incidet in eam.<br class="calibre6"/>
<span id="x22_15" class="vn">15</span> Stultitia colligata est in corde pueri,<br class="calibre6"/> et virga disciplinæ fugabit eam.<br class="calibre6"/>
<span id="x22_16" class="vn">16</span> Qui calumniatur pauperem ut augeat divitias suas,<br class="calibre6"/> dabit ipse ditiori, et egebit.</div><br class="calibre6"/><br class="calibre6"/>
<div class="poetry"><span id="x22_17" class="vn">17</span> Inclina aurem tuam, et audi verba sapientium :<br class="calibre6"/> appone autem cor ad doctrinam meam,<br class="calibre6"/>
<span id="x22_18" class="vn">18</span> quæ pulchra erit tibi cum servaveris eam in ventre tuo,<br class="calibre6"/> et redundabit in labiis tuis :<br class="calibre6"/>
<span id="x22_19" class="vn">19</span> ut sit in Domino fiducia tua,<br class="calibre6"/> unde et ostendi eam tibi hodie.<br class="calibre6"/>
<span id="x22_20" class="vn">20</span> Ecce descripsi eam tibi tripliciter,<br class="calibre6"/> in cogitationibus et scientia :<br class="calibre6"/>
<span id="x22_21" class="vn">21</span> ut ostenderem tibi firmitatem et eloquia veritatis,<br class="calibre6"/> respondere ex his illis qui miserunt te.<br class="calibre6"/>
<span id="x22_22" class="vn">22</span> Non facias violentiam pauperi quia pauper est,<br class="calibre6"/> neque conteras egenum in porta :<br class="calibre6"/>
<span id="x22_23" class="vn">23</span> quia judicabit Dominus causam ejus,<br class="calibre6"/> et configet eos qui confixerunt animam ejus.<br class="calibre6"/>
<span id="x22_24" class="vn">24</span> Noli esse amicus homini iracundo,<br class="calibre6"/> neque ambules cum viro furioso :<br class="calibre6"/>
<span id="x22_25" class="vn">25</span> ne forte discas semitas ejus,<br class="calibre6"/> et sumas scandalum animæ tuæ.<br class="calibre6"/>
<span id="x22_26" class="vn">26</span> Noli esse cum his qui defigunt manus suas,<br class="calibre6"/> et qui vades se offerunt pro debitis :<br class="calibre6"/>
<span id="x22_27" class="vn">27</span> si enim non habes unde restituas,<br class="calibre6"/> quid causæ est ut tollat operimentum de cubili tuo ?<br class="calibre6"/>
<span id="x22_28" class="vn">28</span> Ne transgrediaris terminos antiquos,<br class="calibre6"/> quos posuerunt patres tui.<br class="calibre6"/>
<span id="x22_29" class="vn">29</span> Vidisti virum velocem in opere suo ?<br class="calibre6"/> coram regibus stabit, nec erit ante ignobiles.</div>
</div><div class="calibre5" id="calibre_pb_22"></div></body></html>
