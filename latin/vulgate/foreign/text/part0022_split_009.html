<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Sapientia ædificavit sibi domum :<br class="calibre6"/> excidit columnas septem.<br class="calibre6"/>
<span id="x9_2" class="vn">2</span> Immolavit victimas suas, miscuit vinum,<br class="calibre6"/> et proposuit mensam suam.<br class="calibre6"/>
<span id="x9_3" class="vn">3</span> Misit ancillas suas ut vocarent<br class="calibre6"/> ad arcem et ad mœnia civitatis.<br class="calibre6"/>
<span id="x9_4" class="vn">4</span> Si quis est parvulus, veniat ad me.<br class="calibre6"/> Et insipientibus locuta est :<br class="calibre6"/>
<span id="x9_5" class="vn">5</span> Venite, comedite panem meum,<br class="calibre6"/> et bibite vinum quod miscui vobis.<br class="calibre6"/>
<span id="x9_6" class="vn">6</span> Relinquite infantiam, et vivite,<br class="calibre6"/> et ambulate per vias prudentiæ.</div><br class="calibre6"/><br class="calibre6"/>
<div class="poetry"><span id="x9_7" class="vn">7</span> Qui erudit derisorem, ipse injuriam sibi facit,<br class="calibre6"/> et qui arguit impium, sibi maculam generat.<br class="calibre6"/>
<span id="x9_8" class="vn">8</span> Noli arguere derisorem, ne oderit te :<br class="calibre6"/> argue sapientem, et diliget te.<br class="calibre6"/>
<span id="x9_9" class="vn">9</span> Da sapienti occasionem, et addetur ei sapientia ;<br class="calibre6"/> doce justum, et festinabit accipere.<br class="calibre6"/>
<span id="x9_10" class="vn">10</span> Principium sapientiæ timor Domini,<br class="calibre6"/> et scientia sanctorum prudentia.<br class="calibre6"/>
<span id="x9_11" class="vn">11</span> Per me enim multiplicabuntur dies tui,<br class="calibre6"/> et addentur tibi anni vitæ.<br class="calibre6"/>
<span id="x9_12" class="vn">12</span> Si sapiens fueris, tibimetipsi eris ;<br class="calibre6"/> si autem illusor, solus portabis malum.</div><br class="calibre6"/><br class="calibre6"/>
<div class="poetry"><span id="x9_13" class="vn">13</span> Mulier stulta et clamosa,<br class="calibre6"/> plenaque illecebris, et nihil omnino sciens,<br class="calibre6"/>
<span id="x9_14" class="vn">14</span> sedit in foribus domus suæ,<br class="calibre6"/> super sellam in excelso urbis loco,<br class="calibre6"/>
<span id="x9_15" class="vn">15</span> ut vocaret transeuntes per viam,<br class="calibre6"/> et pergentes itinere suo :<br class="calibre6"/>
<span id="x9_16" class="vn">16</span> Qui est parvulus declinet ad me.<br class="calibre6"/> Et vecordi locuta est :<br class="calibre6"/>
<span id="x9_17" class="vn">17</span> Aquæ furtivæ dulciores sunt,<br class="calibre6"/> et panis absconditus suavior.<br class="calibre6"/>
<span id="x9_18" class="vn">18</span> Et ignoravit quod ibi sint gigantes,<br class="calibre6"/> et in profundis inferni convivæ ejus.</div>
</div><div class="calibre5" id="calibre_pb_9"></div></body></html>
