<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> Attingit ergo a fine usque ad finem fortiter,<br class="calibre6"/> et disponit omnia suaviter.</div><br class="calibre6"/><br class="calibre6"/>
<div class="poetry"><span id="x8_2" class="vn">2</span> Hanc amavi, et exquisivi a juventute mea,<br class="calibre6"/> et quæsivi sponsam mihi eam assumere,<br class="calibre6"/> et amator factus sum formæ illius.<br class="calibre6"/>
<span id="x8_3" class="vn">3</span> Generositatem illius glorificat,<br class="calibre6"/> contubernium habens Dei ;<br class="calibre6"/> sed et omnium Dominus dilexit illam.<br class="calibre6"/>
<span id="x8_4" class="vn">4</span> Doctrix enim est disciplinæ Dei,<br class="calibre6"/> et electrix operum illius.<br class="calibre6"/>
<span id="x8_5" class="vn">5</span> Et si divitiæ appetuntur in vita,<br class="calibre6"/> quid sapientia locupletius quæ operatur omnia ?<br class="calibre6"/>
<span id="x8_6" class="vn">6</span> Si autem sensus operatur,<br class="calibre6"/> quis horum quæ sunt magis quam illa est artifex ?<br class="calibre6"/>
<span id="x8_7" class="vn">7</span> Et si justitiam quis diligit,<br class="calibre6"/> labores hujus magnas habent virtutes :<br class="calibre6"/> sobrietatem enim et prudentiam docet,<br class="calibre6"/> et justitiam, et virtutem,<br class="calibre6"/> quibus utilius nihil est in vita hominibus.<br class="calibre6"/>
<span id="x8_8" class="vn">8</span> Et si multitudinem scientiæ desiderat quis,<br class="calibre6"/> scit præterita, et de futuris æstimat ;<br class="calibre6"/> scit versutias sermonum, et dissolutiones argumentorum ;<br class="calibre6"/> signa et monstra scit antequam fiant,<br class="calibre6"/> et eventus temporum et sæculorum.<br class="calibre6"/>
<span id="x8_9" class="vn">9</span> Proposui ergo hanc adducere mihi ad convivendum,<br class="calibre6"/> sciens quoniam mecum communicabit de bonis,<br class="calibre6"/> et erit allocutio cogitationis et tædii mei.<br class="calibre6"/>
<span id="x8_10" class="vn">10</span> Habebo propter hanc claritatem ad turbas,<br class="calibre6"/> et honorem apud seniores juvenis ;<br class="calibre6"/>
<span id="x8_11" class="vn">11</span> et acutus inveniar in judicio,<br class="calibre6"/> et in conspectu potentium admirabilis ero,<br class="calibre6"/> et facies principum mirabuntur me :<br class="calibre6"/>
<span id="x8_12" class="vn">12</span> tacentem me sustinebunt,<br class="calibre6"/> et loquentem me respicient,<br class="calibre6"/> et sermocinante me plura, manus ori suo imponent.<br class="calibre6"/>
<span id="x8_13" class="vn">13</span> Præterea habebo per hanc immortalitatem,<br class="calibre6"/> et memoriam æternam his qui post me futuri sunt relinquam.<br class="calibre6"/>
<span id="x8_14" class="vn">14</span> Disponam populos,<br class="calibre6"/> et nationes mihi erunt subditæ :<br class="calibre6"/>
<span id="x8_15" class="vn">15</span> timebunt me audientes reges horrendi.<br class="calibre6"/> In multitudine videbor bonus,<br class="calibre6"/> et in bello fortis.<br class="calibre6"/>
<span id="x8_16" class="vn">16</span> Intrans in domum meam, conquiescam cum illa :<br class="calibre6"/> non enim habet amaritudinem conversatio illius,<br class="calibre6"/> nec tædium convictus illius,<br class="calibre6"/> sed lætitiam et gaudium.<br class="calibre6"/>
<span id="x8_17" class="vn">17</span> Hæc cogitans apud me<br class="calibre6"/> et commemorans in corde meo,<br class="calibre6"/> quoniam immortalitas est in cognatione sapientiæ,<br class="calibre6"/>
<span id="x8_18" class="vn">18</span> et in amicitia illius delectatio bona,<br class="calibre6"/> et in operibus manuum illius honestas sine defectione,<br class="calibre6"/> et in certamine loquelæ illius sapientia,<br class="calibre6"/> et præclaritas in communicatione sermonum ipsius :<br class="calibre6"/> circuibam quærens, ut mihi illam assumerem.<br class="calibre6"/>
<span id="x8_19" class="vn">19</span> Puer autem eram ingeniosus,<br class="calibre6"/> et sortitus sum animam bonam.<br class="calibre6"/>
<span id="x8_20" class="vn">20</span> Et cum essem magis bonus,<br class="calibre6"/> veni ad corpus incoinquinatum.<br class="calibre6"/>
<span id="x8_21" class="vn">21</span> Et ut scivi quoniam aliter non possem esse continens, nisi Deus det ;<br class="calibre6"/> et hoc ipsum erat sapientiæ, scire cujus esset hoc donum :<br class="calibre6"/> adii Dominum, et deprecatus sum illum,<br class="calibre6"/> et dixi ex totis præcordiis meis :</div>
</div><div class="calibre5" id="calibre_pb_8"></div></body></html>
