<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c66" id="c66"><span class="chapter-num">66</span></a><div class="poetry"> <span id="x66_1" class="vn">1</span> Hæc dicit Dominus : Cælum sedes mea,<br class="calibre6"/> terra autem scabellum pedum meorum.<br class="calibre6"/> Quæ est ista domus quam ædificabitis mihi ?<br class="calibre6"/> et quis est iste locus quietis meæ ?<br class="calibre6"/>
<span id="x66_2" class="vn">2</span> Omnia hæc manus mea fecit,<br class="calibre6"/> et facta sunt universa ista,<br class="calibre6"/> dicit Dominus ;<br class="calibre6"/> ad quem autem respiciam, nisi ad pauperculum,<br class="calibre6"/> et contritum spiritu, et trementem sermones meos ?<br class="calibre6"/>
<span id="x66_3" class="vn">3</span> Qui immolat bovem, quasi qui interficiat virum ;<br class="calibre6"/> qui mactat pecus, quasi qui excerebret canem ;<br class="calibre6"/> qui offert oblationem, quasi qui sanguinem suillum offerat ;<br class="calibre6"/> qui recordatur thuris, quasi qui benedicat idolo.<br class="calibre6"/> Hæc omnia elegerunt in viis suis,<br class="calibre6"/> et in abominationibus suis anima eorum delectata est.<br class="calibre6"/>
<span id="x66_4" class="vn">4</span> Unde et ego eligam illusiones eorum,<br class="calibre6"/> et quæ timebant adducam eis ;<br class="calibre6"/> quia vocavi, et non erat qui responderet ;<br class="calibre6"/> locutus sum, et non audierunt ;<br class="calibre6"/> feceruntque malum in oculis meis,<br class="calibre6"/> et quæ nolui elegerunt.<br class="calibre6"/>
<span id="x66_5" class="vn">5</span> Audite verbum Domini,<br class="calibre6"/> qui tremitis ad verbum ejus.<br class="calibre6"/> Dixerunt fratres vestri odientes vos,<br class="calibre6"/> et abjicientes propter nomen meum :<br class="calibre6"/> Glorificetur Dominus,<br class="calibre6"/> et videbimus in lætitia vestra ;<br class="calibre6"/> ipsi autem confundentur.<br class="calibre6"/>
<span id="x66_6" class="vn">6</span> Vox populi de civitate,<br class="calibre6"/> vox de templo,<br class="calibre6"/> vox Domini<br class="calibre6"/> reddentis retributionem inimicis suis.<br class="calibre6"/>
<span id="x66_7" class="vn">7</span> Antequam parturiret, peperit ;<br class="calibre6"/> antequam veniret partus ejus,<br class="calibre6"/> peperit masculum.<br class="calibre6"/>
<span id="x66_8" class="vn">8</span> Quis audivit umquam tale ?<br class="calibre6"/> et quis vidit huic simile ?<br class="calibre6"/> numquid parturiet terra in die una,<br class="calibre6"/> aut parietur gens simul,<br class="calibre6"/> quia parturivit et peperit<br class="calibre6"/> Sion filios suos ?<br class="calibre6"/>
<span id="x66_9" class="vn">9</span> Numquid ego qui alios parere facio, ipse non pariam ?<br class="calibre6"/> dicit Dominus.<br class="calibre6"/> Si ego, qui generationem ceteris tribuo, sterilis ero ?<br class="calibre6"/> ait Dominus Deus tuus.<br class="calibre6"/>
<span id="x66_10" class="vn">10</span> Lætamini cum Jerusalem et exsultate in ea,<br class="calibre6"/> omnes qui diligitis eam ;<br class="calibre6"/> gaudete cum ea gaudio,<br class="calibre6"/> universi qui lugetis super eam :<br class="calibre6"/>
<span id="x66_11" class="vn">11</span> ut sugatis et repleamini<br class="calibre6"/> ab ubere consolationis ejus ;<br class="calibre6"/> ut mulgeatis et deliciis affluatis<br class="calibre6"/> ab omnimoda gloria ejus.<br class="calibre6"/>
<span id="x66_12" class="vn">12</span> Quia hæc dicit Dominus :<br class="calibre6"/> Ecce ego declinabo super eam quasi fluvium pacis,<br class="calibre6"/> et quasi torrentem inundantem gloriam gentium,<br class="calibre6"/> quam sugetis :<br class="calibre6"/> ad ubera portabimini,<br class="calibre6"/> et super genua blandientur vobis.<br class="calibre6"/>
<span id="x66_13" class="vn">13</span> Quomodo si cui mater blandiatur,<br class="calibre6"/> ita ego consolabor vos,<br class="calibre6"/> et in Jerusalem consolabimini.<br class="calibre6"/>
<span id="x66_14" class="vn">14</span> Videbitis, et gaudebit cor vestrum,<br class="calibre6"/> et ossa vestra quasi herba germinabunt :<br class="calibre6"/> et cognoscetur manus Domini servis ejus,<br class="calibre6"/> et indignabitur inimicis suis.<br class="calibre6"/>
<span id="x66_15" class="vn">15</span> Quia ecce Dominus in igne veniet,<br class="calibre6"/> et quasi turbo quadrigæ ejus,<br class="calibre6"/> reddere in indignatione furorem suum<br class="calibre6"/> et increpationem suam in flamma ignis :<br class="calibre6"/>
<span id="x66_16" class="vn">16</span> quia in igne Dominus dijudicabit,<br class="calibre6"/> et in gladio suo ad omnem carnem ;<br class="calibre6"/> et multiplicabuntur interfecti a Domino,<br class="calibre6"/>
<span id="x66_17" class="vn">17</span> qui sanctificabantur et mundos se putabant in hortis<br class="calibre6"/> post januam intrinsecus,<br class="calibre6"/> qui comedebant carnem suillam,<br class="calibre6"/> et abominationem et murem :<br class="calibre6"/> simul consumentur, dicit Dominus.<br class="calibre6"/>
<span id="x66_18" class="vn">18</span> Ego autem opera eorum et cogitationes eorum<br class="calibre6"/> venio ut congregem,<br class="calibre6"/> cum omnibus gentibus et linguis :<br class="calibre6"/> et venient, et videbunt gloriam meam.<br class="calibre6"/>
<span id="x66_19" class="vn">19</span> Et ponam in eis signum,<br class="calibre6"/> et mittam ex eis qui salvati fuerint, ad gentes<br class="calibre6"/> in mare, in Africam, et Lydiam, tendentes sagittam ;<br class="calibre6"/> in Italiam et Græciam,<br class="calibre6"/> ad insulas longe,<br class="calibre6"/> ad eos qui non audierunt de me,<br class="calibre6"/> et non viderunt gloriam meam.<br class="calibre6"/> Et annuntiabunt gloriam meam gentibus ;<br class="calibre6"/>
<span id="x66_20" class="vn">20</span> et adducent omnes fratres vestros<br class="calibre6"/> de cunctis gentibus<br class="calibre6"/> donum Domino,<br class="calibre6"/> in equis, et in quadrigis, et in lecticis,<br class="calibre6"/> et in mulis, et in carrucis,<br class="calibre6"/> ad montem sanctum meum<br class="calibre6"/> Jerusalem, dicit Dominus :<br class="calibre6"/> quomodo si inferant filii Israël munus<br class="calibre6"/> in vase mundo in domum Domini.<br class="calibre6"/>
<span id="x66_21" class="vn">21</span> Et assumam ex eis<br class="calibre6"/> in sacerdotes et Levitas, dicit Dominus.<br class="calibre6"/>
<span id="x66_22" class="vn">22</span> Quia sicut cæli novi et terra nova,<br class="calibre6"/> quæ ego facio stare coram me, dicit Dominus,<br class="calibre6"/> sic stabit semen vestrum et nomen vestrum.<br class="calibre6"/>
<span id="x66_23" class="vn">23</span> Et erit mensis ex mense,<br class="calibre6"/> et sabbatum ex sabbato :<br class="calibre6"/> veniet omnis caro ut adoret coram facie mea,<br class="calibre6"/> dicit Dominus.<br class="calibre6"/>
<span id="x66_24" class="vn">24</span> Et egredientur, et videbunt cadavera<br class="calibre6"/> virorum qui prævaricati sunt in me ;<br class="calibre6"/> vermis eorum non morietur,<br class="calibre6"/> et ignis eorum non extinguetur :<br class="calibre6"/> et erunt usque ad satietatem visionis omni carni.</div></div>
</body></html>
