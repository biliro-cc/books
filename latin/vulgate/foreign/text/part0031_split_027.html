<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Et factum est verbum Domini ad me, dicens :
<span id="x27_2" class="vn">2</span> Tu ergo, fili hominis, assume super Tyrum lamentum :
<span id="x27_3" class="vn">3</span> et dices Tyro, quæ habitat in introitu maris, negotiationi populorum ad insulas multas : <div class="poetry">Hæc dicit Dominus Deus :<br class="calibre6"/> O Tyre, tu dixisti : Perfecti decoris ego sum,<br class="calibre6"/>
<span id="x27_4" class="vn">4</span> et in corde maris sita.<br class="calibre6"/> Finitimi tui qui te ædificaverunt, impleverunt decorem tuum :<br class="calibre6"/>
<span id="x27_5" class="vn">5</span> abietibus de Sanir exstruxerunt te cum omnibus tabulatis maris :<br class="calibre6"/> cedrum de Libano tulerunt ut facerent tibi malum.<br class="calibre6"/>
<span id="x27_6" class="vn">6</span> Quercus de Basan dolaverunt in remos tuos,<br class="calibre6"/> et transtra tua fecerunt tibi ex ebore indico,<br class="calibre6"/> et prætoriola de insulis Italiæ.<br class="calibre6"/>
<span id="x27_7" class="vn">7</span> Byssus varia de Ægypto texta est tibi in velum<br class="calibre6"/> ut poneretur in malo :<br class="calibre6"/> hyacinthus et purpura de insulis Elisa<br class="calibre6"/> facta sunt operimentum tuum.<br class="calibre6"/>
<span id="x27_8" class="vn">8</span> Habitatores Sidonis et Aradii fuerunt remiges tui :<br class="calibre6"/> sapientes tui, Tyre, facti sunt gubernatores tui.<br class="calibre6"/>
<span id="x27_9" class="vn">9</span> Senes Giblii et prudentes ejus<br class="calibre6"/> habuerunt nautas ad ministerium variæ supellectilis tuæ :<br class="calibre6"/> omnes naves maris, et nautæ earum,<br class="calibre6"/> fuerunt in populo negotiationis tuæ.<br class="calibre6"/>
<span id="x27_10" class="vn">10</span> Persæ, et Lydii, et Libyes erant in exercitu tuo<br class="calibre6"/> viri bellatores tui :<br class="calibre6"/> clypeum et galeam suspenderunt in te pro ornatu tuo.<br class="calibre6"/>
<span id="x27_11" class="vn">11</span> Filii Aradii cum exercitu tuo erant super muros tuos in circuitu :<br class="calibre6"/> sed et Pigmæi qui erant in turribus tuis,<br class="calibre6"/> pharetras suas suspenderunt in muris tuis per gyrum :<br class="calibre6"/> ipsi compleverunt pulchritudinem tuam.<br class="calibre6"/>
<span id="x27_12" class="vn">12</span> Carthaginenses negotiatores tui,<br class="calibre6"/> a multitudine cunctarum divitiarum,<br class="calibre6"/> argento, ferro, stanno, plumboque<br class="calibre6"/> repleverunt nundinas tuas.<br class="calibre6"/>
<span id="x27_13" class="vn">13</span> Græcia, Thubal, et Mosoch, ipsi institores tui :<br class="calibre6"/> mancipia, et vasa ærea advexerunt populo tuo.<br class="calibre6"/>
<span id="x27_14" class="vn">14</span> De domo Thogorma, equos, et equites, et mulos<br class="calibre6"/> adduxerunt ad forum tuum.<br class="calibre6"/>
<span id="x27_15" class="vn">15</span> Filii Dedan negotiatores tui ;<br class="calibre6"/> insulæ multæ, negotiatio manus tuæ :<br class="calibre6"/> dentes eburneos et hebeninos commutaverunt in pretio tuo.<br class="calibre6"/>
<span id="x27_16" class="vn">16</span> Syrus negotiator tuus propter multitudinem operum tuorum :<br class="calibre6"/> gemmam, et purpuram, et scutulata,<br class="calibre6"/> et byssum, et sericum, et chodchod<br class="calibre6"/> proposuerunt in mercatu tuo.<br class="calibre6"/>
<span id="x27_17" class="vn">17</span> Juda et terra Israël, ipsi institores tui in frumento primo :<br class="calibre6"/> balsamum, et mel, et oleum, et resinam<br class="calibre6"/> proposuerunt in nundinis tuis.<br class="calibre6"/>
<span id="x27_18" class="vn">18</span> Damascenus negotiator tuus in multitudine operum tuorum,<br class="calibre6"/> in multitudine diversarum opum,<br class="calibre6"/> in vino pingui, in lanis coloris optimi.<br class="calibre6"/>
<span id="x27_19" class="vn">19</span> Dan, et Græcia, et Mosel,<br class="calibre6"/> in nundinis tuis proposuerunt ferrum fabrefactum :<br class="calibre6"/> stacte et calamus in negotiatione tua.<br class="calibre6"/>
<span id="x27_20" class="vn">20</span> Dedan institores tui in tapetibus ad sedendum.<br class="calibre6"/>
<span id="x27_21" class="vn">21</span> Arabia et universi principes Cedar,<br class="calibre6"/> ipsi negotiatores manus tuæ :<br class="calibre6"/> cum agnis, et arietibus, et hædis,<br class="calibre6"/> venerunt ad te negotiatores tui.<br class="calibre6"/>
<span id="x27_22" class="vn">22</span> Venditores Saba et Reema, ipsi negotiatores tui :<br class="calibre6"/> cum universis primis aromatibus, et lapide pretioso, et auro,<br class="calibre6"/> quod proposuerunt in mercatu tuo.<br class="calibre6"/>
<span id="x27_23" class="vn">23</span> Haran, et Chene, et Eden, negotiatores tui ;<br class="calibre6"/> Saba, Assur, et Chelmad venditores tui.<br class="calibre6"/>
<span id="x27_24" class="vn">24</span> Ipsi negotiatores tui multifariam,<br class="calibre6"/> involucris hyacinthi, et polymitorum,<br class="calibre6"/> gazarumque pretiosarum,<br class="calibre6"/> quæ obvolutæ et astrictæ erant funibus :<br class="calibre6"/> cedros quoque habebant in negotiationibus tuis.<br class="calibre6"/>
<span id="x27_25" class="vn">25</span> Naves maris, principes tui in negotiatione tua :<br class="calibre6"/> et repleta es, et glorificata nimis in corde maris.</div><br class="calibre6"/><br class="calibre6"/>
<div class="poetry"><span id="x27_26" class="vn">26</span> In aquis multis adduxerunt te remiges tui :<br class="calibre6"/> ventus auster contrivit te in corde maris.<br class="calibre6"/>
<span id="x27_27" class="vn">27</span> Divitiæ tuæ, et thesauri tui,<br class="calibre6"/> et multiplex instrumentum tuum :<br class="calibre6"/> nautæ tui et gubernatores tui,<br class="calibre6"/> qui tenebant supellectilem tuam,<br class="calibre6"/> et populo tuo præerant :<br class="calibre6"/> viri quoque bellatores tui, qui erant in te,<br class="calibre6"/> cum universa multitudine tua quæ est in medio tui,<br class="calibre6"/> cadent in corde maris in die ruinæ tuæ :<br class="calibre6"/>
<span id="x27_28" class="vn">28</span> a sonitu clamoris gubernatorum tuorum conturbabuntur classes.<br class="calibre6"/>
<span id="x27_29" class="vn">29</span> Et descendent de navibus suis omnes qui tenebant remum :<br class="calibre6"/> nautæ et universi gubernatores maris in terra stabunt.<br class="calibre6"/>
<span id="x27_30" class="vn">30</span> Et ejulabunt super te voce magna :<br class="calibre6"/> et clamabunt amare,<br class="calibre6"/> et superjacient pulverem capitibus suis,<br class="calibre6"/> et cinere conspergentur.<br class="calibre6"/>
<span id="x27_31" class="vn">31</span> Et radent super te calvitium,<br class="calibre6"/> et accingentur ciliciis :<br class="calibre6"/> et plorabunt te in amaritudine animæ, ploratu amarissimo.<br class="calibre6"/>
<span id="x27_32" class="vn">32</span> Et assument super te carmen lugubre,<br class="calibre6"/> et plangent te :<br class="calibre6"/> Quæ est ut Tyrus, quæ obmutuit in medio maris ?<br class="calibre6"/>
<span id="x27_33" class="vn">33</span> Quæ in exitu negotiationum tuarum de mari<br class="calibre6"/> implesti populos multos :<br class="calibre6"/> in multitudine divitiarum tuarum, et populorum tuorum,<br class="calibre6"/> ditasti reges terræ.<br class="calibre6"/>
<span id="x27_34" class="vn">34</span> Nunc contrita es a mari :<br class="calibre6"/> in profundis aquarum opes tuæ,<br class="calibre6"/> et omnis multitudo tua quæ erat in medio tui, ceciderunt.<br class="calibre6"/>
<span id="x27_35" class="vn">35</span> Universi habitatores insularum obstupuerunt super te,<br class="calibre6"/> et reges earum omnes tempestate perculsi mutaverunt vultus.<br class="calibre6"/>
<span id="x27_36" class="vn">36</span> Negotiatores populorum sibilaverunt super te :<br class="calibre6"/> ad nihilum deducta es,<br class="calibre6"/> et non eris usque in perpetuum.</div>
</div><div class="calibre5" id="calibre_pb_27"></div></body></html>
