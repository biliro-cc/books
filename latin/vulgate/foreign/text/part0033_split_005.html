<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Audite hoc, sacerdotes, <br class="calibre6"/> et attendite, domus Israël,<br class="calibre6"/> et domus regis, auscultate :<br class="calibre6"/> quia vobis judicium est,<br class="calibre6"/> quoniam laqueus facti estis speculationi,<br class="calibre6"/> et rete expansum super Thabor.<br class="calibre6"/>
<span id="x5_2" class="vn">2</span> Et victimas declinastis in profundum ;<br class="calibre6"/> et ego eruditor omnium eorum.<br class="calibre6"/>
<span id="x5_3" class="vn">3</span> Ego scio Ephraim,<br class="calibre6"/> et Israël non est absconditus a me :<br class="calibre6"/> quia nunc fornicatus est Ephraim ;<br class="calibre6"/> contaminatus est Israël.<br class="calibre6"/>
<span id="x5_4" class="vn">4</span> Non dabunt cogitationes suas ut revertantur ad Deum suum,<br class="calibre6"/> quia spiritus fornicationum in medio eorum,<br class="calibre6"/> et Dominum non cognoverunt.<br class="calibre6"/>
<span id="x5_5" class="vn">5</span> Et respondebit arrogantia Israël in facie ejus,<br class="calibre6"/> et Israël et Ephraim ruent in iniquitate sua :<br class="calibre6"/> ruet etiam Judas cum eis.<br class="calibre6"/>
<span id="x5_6" class="vn">6</span> In gregibus suis et in armentis suis vadent ad quærendum Dominum,<br class="calibre6"/> et non invenient :<br class="calibre6"/> ablatus est ab eis.<br class="calibre6"/>
<span id="x5_7" class="vn">7</span> In Dominum prævaricati sunt,<br class="calibre6"/> quia filios alienos genuerunt :<br class="calibre6"/> nunc devorabit eos mensis, cum partibus suis.<br class="calibre6"/>
<span id="x5_8" class="vn">8</span> Clangite buccina in Gabaa,<br class="calibre6"/> tuba in Rama ;<br class="calibre6"/> ululate in Bethaven,<br class="calibre6"/> post tergum tuum, Benjamin.<br class="calibre6"/>
<span id="x5_9" class="vn">9</span> Ephraim in desolatione erit in die correptionis ;<br class="calibre6"/> in tribubus Israël ostendi fidem.<br class="calibre6"/>
<span id="x5_10" class="vn">10</span> Facti sunt principes Juda quasi assumentes terminum ;<br class="calibre6"/> super eos effundam quasi aquam iram meam.<br class="calibre6"/>
<span id="x5_11" class="vn">11</span> Calumniam patiens est Ephraim, fractus judicio,<br class="calibre6"/> quoniam cœpit abire post sordes.<br class="calibre6"/>
<span id="x5_12" class="vn">12</span> Et ego quasi tinea Ephraim,<br class="calibre6"/> et quasi putredo domui Juda.<br class="calibre6"/>
<span id="x5_13" class="vn">13</span> Et vidit Ephraim languorem suum,<br class="calibre6"/> et Juda vinculum suum ;<br class="calibre6"/> et abiit Ephraim ad Assur,<br class="calibre6"/> et misit ad regem ultorem :<br class="calibre6"/> et ipse non poterit sanare vos,<br class="calibre6"/> nec solvere poterit a vobis vinculum.<br class="calibre6"/>
<span id="x5_14" class="vn">14</span> Quoniam ego quasi leæna Ephraim,<br class="calibre6"/> et quasi catulus leonis domui Juda.<br class="calibre6"/> Ego, ego capiam, et vadam ;<br class="calibre6"/> tollam, et non est qui eruat.<br class="calibre6"/>
<span id="x5_15" class="vn">15</span> Vadens revertar ad locum meum,<br class="calibre6"/> donec deficiatis, et quæratis faciem meam.</div>
</div><div class="calibre5" id="calibre_pb_5"></div></body></html>
