<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> In principio creavit Deus cælum et terram.
<span id="x1_2" class="vn">2</span> Terra autem erat inanis et vacua, et tenebræ erant super faciem abyssi : et spiritus Dei ferebatur super aquas.
<span id="x1_3" class="vn">3</span> Dixitque Deus : Fiat lux. Et facta est lux.
<span id="x1_4" class="vn">4</span> Et vidit Deus lucem quod esset bona : et divisit lucem a tenebris.
<span id="x1_5" class="vn">5</span> Appellavitque lucem Diem, et tenebras Noctem : factumque est vespere et mane, dies unus.
<span id="x1_6" class="vn">6</span> Dixit quoque Deus : Fiat firmamentum in medio aquarum : et dividat aquas ab aquis.
<span id="x1_7" class="vn">7</span> Et fecit Deus firmamentum, divisitque aquas, quæ erant sub firmamento, ab his, quæ erant super firmamentum. Et factum est ita.
<span id="x1_8" class="vn">8</span> Vocavitque Deus firmamentum, Cælum : et factum est vespere et mane, dies secundus.
<span id="x1_9" class="vn">9</span> Dixit vero Deus : Congregentur aquæ, quæ sub cælo sunt, in locum unum : et appareat arida. Et factum est ita.
<span id="x1_10" class="vn">10</span> Et vocavit Deus aridam Terram, congregationesque aquarum appellavit Maria. Et vidit Deus quod esset bonum.
<span id="x1_11" class="vn">11</span> Et ait : Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.
<span id="x1_12" class="vn">12</span> Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.
<span id="x1_13" class="vn">13</span> Et factum est vespere et mane, dies tertius.
<span id="x1_14" class="vn">14</span> Dixit autem Deus : Fiant luminaria in firmamento cæli, et dividant diem ac noctem, et sint in signa et tempora, et dies et annos :
<span id="x1_15" class="vn">15</span> ut luceant in firmamento cæli, et illuminent terram. Et factum est ita.
<span id="x1_16" class="vn">16</span> Fecitque Deus duo luminaria magna : luminare majus, ut præesset diei : et luminare minus, ut præesset nocti : et stellas.
<span id="x1_17" class="vn">17</span> Et posuit eas in firmamento cæli, ut lucerent super terram,
<span id="x1_18" class="vn">18</span> et præessent diei ac nocti, et dividerent lucem ac tenebras. Et vidit Deus quod esset bonum.
<span id="x1_19" class="vn">19</span> Et factum est vespere et mane, dies quartus.
<span id="x1_20" class="vn">20</span> Dixit etiam Deus : Producant aquæ reptile animæ viventis, et volatile super terram sub firmamento cæli.
<span id="x1_21" class="vn">21</span> Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.
<span id="x1_22" class="vn">22</span> Benedixitque eis, dicens : Crescite, et multiplicamini, et replete aquas maris : avesque multiplicentur super terram.
<span id="x1_23" class="vn">23</span> Et factum est vespere et mane, dies quintus.
<span id="x1_24" class="vn">24</span> Dixit quoque Deus : Producat terra animam viventem in genere suo, jumenta, et reptilia, et bestias terræ secundum species suas. Factumque est ita.
<span id="x1_25" class="vn">25</span> Et fecit Deus bestias terræ juxta species suas, et jumenta, et omne reptile terræ in genere suo.<br class="calibre6"/><br class="calibre6"/> Et vidit Deus quod esset bonum,
<span id="x1_26" class="vn">26</span> et ait : Faciamus hominem ad imaginem et similitudinem nostram : et præsit piscibus maris, et volatilibus cæli, et bestiis, universæque terræ, omnique reptili, quod movetur in terra.
<span id="x1_27" class="vn">27</span> Et creavit Deus hominem ad imaginem suam : ad imaginem Dei creavit illum, masculum et feminam creavit eos.
<span id="x1_28" class="vn">28</span> Benedixitque illis Deus, et ait : Crescite et multiplicamini, et replete terram, et subjicite eam, et dominamini piscibus maris, et volatilibus cæli, et universis animantibus, quæ moventur super terram.
<span id="x1_29" class="vn">29</span> Dixitque Deus : Ecce dedi vobis omnem herbam afferentem semen super terram, et universa ligna quæ habent in semetipsis sementem generis sui, ut sint vobis in escam :
<span id="x1_30" class="vn">30</span> et cunctis animantibus terræ, omnique volucri cæli, et universis quæ moventur in terra, et in quibus est anima vivens, ut habeant ad vescendum. Et factum est ita.
<span id="x1_31" class="vn">31</span> Viditque Deus cuncta quæ fecerat, et erant valde bona. Et factum est vespere et mane, dies sextus.
</div><div class="calibre5" id="calibre_pb_1"></div></body></html>
