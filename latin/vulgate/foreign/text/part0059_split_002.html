<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Thessalonicenses I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Nam ipsi scitis, fratres, introitum nostrum ad vos, quia non inanis fuit :
<span id="x2_2" class="vn">2</span> sed ante passi, et contumeliis affecti (sicut scitis) in Philippis, fiduciam habuimus in Deo nostro, loqui ad vos Evangelium Dei in multa sollicitudine.
<span id="x2_3" class="vn">3</span> Exhortatio enim nostra non de errore, neque de immunditia, neque in dolo,
<span id="x2_4" class="vn">4</span> sed sicut probati sumus a Deo ut crederetur nobis Evangelium : ita loquimur non quasi hominibus placentes, sed Deo, qui probat corda nostra.
<span id="x2_5" class="vn">5</span> Neque enim aliquando fuimus in sermone adulationis, sicut scitis : neque in occasione avaritiæ : Deus testis est :
<span id="x2_6" class="vn">6</span> nec quærentes ab hominibus gloriam, neque a vobis, neque ab aliis.
<span id="x2_7" class="vn">7</span> Cum possemus vobis oneri esse ut Christi apostoli : sed facti sumus parvuli in medio vestrum, tamquam si nutrix foveat filios suos.
<span id="x2_8" class="vn">8</span> Ita desiderantes vos, cupide volebamus tradere vobis non solum Evangelium Dei, sed etiam animas nostras : quoniam carissimi nobis facti estis.
<span id="x2_9" class="vn">9</span> Memores enim estis, fratres, laboris nostri, et fatigationis : nocte ac die operantes, ne quem vestrum gravaremus, prædicavimus in vobis Evangelium Dei.
<span id="x2_10" class="vn">10</span> Vos testes estis, et Deus, quam sancte, et juste, et sine querela, vobis, qui credidistis, fuimus :
<span id="x2_11" class="vn">11</span> sicut scitis, qualiter unumquemque vestrum (sicut pater filios suos)
<span id="x2_12" class="vn">12</span> deprecantes vos, et consolantes, testificati sumus, ut ambularetis digne Deo, qui vocavit vos in suum regnum et gloriam.<br class="calibre6"/><br class="calibre6"/>
<span id="x2_13" class="vn">13</span> Ideo et nos gratias agimus Deo sine intermissione : quoniam cum accepissetis a nobis verbum auditus Dei, accepistis illud, non ut verbum hominum, sed (sicut est vere) verbum Dei, qui operatur in vobis, qui credidistis :
<span id="x2_14" class="vn">14</span> vos enim imitatores facti estis, fratres, ecclesiarum Dei, quæ sunt in Judæa in Christo Jesu : quia eadem passi estis et vos a contribulibus vestris, sicut et ipsi a Judæis :
<span id="x2_15" class="vn">15</span> qui et Dominum occiderunt Jesum, et prophetas, et nos persecuti sunt, et Deo non placent, et omnibus hominibus adversantur,
<span id="x2_16" class="vn">16</span> prohibentes nos gentibus loqui ut salvæ fiant, ut impleant peccata sua semper : pervenit enim ira Dei super illos usque in finem.
<span id="x2_17" class="vn">17</span> Nos autem fratres desolati a vobis ad tempus horæ, aspectu, non corde, abundantius festinavimus faciem vestram videre cum multo desiderio :
<span id="x2_18" class="vn">18</span> quoniam voluimus venire ad vos, ego quidem Paulus, et semel, et iterum : sed impedivit nos Satanas.
<span id="x2_19" class="vn">19</span> Quæ est enim nostra spes aut gaudium, aut corona gloriæ ? nonne vos ante Dominum nostrum Jesum Christum estis in adventu ejus ?
<span id="x2_20" class="vn">20</span> vos enim estis gloria nostra et gaudium.
</div><div class="calibre5" id="calibre_pb_2"></div></body></html>
