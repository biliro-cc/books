<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Venit autem Roboam in Jerusalem, et convocavit universam domum Juda et Benjamin, centum octoginta millia electorum atque bellantium, ut dimicaret contra Israël, et converteret ad se regnum suum.
<span id="x11_2" class="vn">2</span> Factusque est sermo Domini ad Semeiam hominem Dei, dicens :
<span id="x11_3" class="vn">3</span> Loquere ad Roboam filium Salomonis regem Juda, et ad universum Israël, qui est in Juda et Benjamin :
<span id="x11_4" class="vn">4</span> Hæc dicit Dominus : Non ascendetis, neque pugnabitis contra fratres vestros : revertatur unusquisque in domum suam, quia mea hoc gestum est voluntate. Qui cum audissent sermonem Domini, reversi sunt, nec perrexerunt contra Jeroboam.<br class="calibre6"/><br class="calibre6"/>
<span id="x11_5" class="vn">5</span> Habitavit autem Roboam in Jerusalem, et ædificavit civitates muratas in Juda.
<span id="x11_6" class="vn">6</span> Exstruxitque Bethlehem, et Etam, et Thecue,
<span id="x11_7" class="vn">7</span> Bethsur quoque, et Socho, et Odollam,
<span id="x11_8" class="vn">8</span> necnon et Geth, et Maresa, et Ziph,
<span id="x11_9" class="vn">9</span> sed et Aduram, et Lachis, et Azeca,
<span id="x11_10" class="vn">10</span> Saraa quoque, et Ajalon, et Hebron, quæ erant in Juda et Benjamin, civitates munitissimas.
<span id="x11_11" class="vn">11</span> Cumque clausisset eas muris, posuit in eis principes, ciborumque horrea, hoc est, olei, et vini.
<span id="x11_12" class="vn">12</span> Sed et in singulis urbibus fecit armamentarium scutorum et hastarum, firmavitque eas summa diligentia, et imperavit super Judam et Benjamin.<br class="calibre6"/><br class="calibre6"/>
<span id="x11_13" class="vn">13</span> Sacerdotes autem et Levitæ qui erant in universo Israël, venerunt ad eum de cunctis sedibus suis,
<span id="x11_14" class="vn">14</span> relinquentes suburbana et possessiones suas, et transeuntes ad Judam et Jerusalem : eo quod abjecisset eos Jeroboam et posteri ejus, ne sacerdotio Domini fungerentur.
<span id="x11_15" class="vn">15</span> Qui constituit sibi sacerdotes excelsorum, et dæmoniorum, vitulorumque quos fecerat.
<span id="x11_16" class="vn">16</span> Sed et de cunctis tribubus Israël, quicumque dederant cor suum ut quærerent Dominum Deum Israël, venerunt in Jerusalem ad immolandum victimas suas coram Domino Deo patrum suorum.
<span id="x11_17" class="vn">17</span> Et roboraverunt regnum Juda, et confirmaverunt Roboam filium Salomonis per tres annos : ambulaverunt enim in viis David et Salomonis, annis tantum tribus.<br class="calibre6"/><br class="calibre6"/>
<span id="x11_18" class="vn">18</span> Duxit autem Roboam uxorem Mahalath filiam Jerimoth filii David : Abihail quoque filiam Eliab filii Isai,
<span id="x11_19" class="vn">19</span> quæ peperit ei filios Jehus, et Somoriam, et Zoom.
<span id="x11_20" class="vn">20</span> Post hanc quoque accepit Maacha filiam Absalom, quæ peperit ei Abia, et Ethai, et Ziza, et Salomith.
<span id="x11_21" class="vn">21</span> Amavit autem Roboam Maacha filiam Absalom super omnes uxores suas et concubinas : nam uxores decem et octo duxerat, concubinas autem sexaginta : et genuit viginti octo filios, et sexaginta filias.
<span id="x11_22" class="vn">22</span> Constituit vero in capite Abiam filium Maacha ducem super omnes fratres suos : ipsum enim regem facere cogitabat,
<span id="x11_23" class="vn">23</span> quia sapientior fuit, et potentior super omnes filios ejus, et in cunctis finibus Juda et Benjamin, et in universis civitatibus muratis : præbuitque eis escas plurimas, et multas petivit uxores.
</div><div class="calibre5" id="calibre_pb_11"></div></body></html>
