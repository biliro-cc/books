<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Respondens autem Sophar Naamathites, dixit :
<div class="poetry"><span id="x20_2" class="vn">2</span> Idcirco cogitationes meæ variæ succedunt sibi,<br class="calibre6"/> et mens in diversa rapitur.<br class="calibre6"/>
<span id="x20_3" class="vn">3</span> Doctrinam qua me arguis audiam,<br class="calibre6"/> et spiritus intelligentiæ meæ respondebit mihi.<br class="calibre6"/>
<span id="x20_4" class="vn">4</span> Hoc scio a principio,<br class="calibre6"/> ex quo positus est homo super terram,<br class="calibre6"/>
<span id="x20_5" class="vn">5</span> quod laus impiorum brevis sit,<br class="calibre6"/> et gaudium hypocritæ ad instar puncti.<br class="calibre6"/>
<span id="x20_6" class="vn">6</span> Si ascenderit usque ad cælum superbia ejus,<br class="calibre6"/> et caput ejus nubes tetigerit,<br class="calibre6"/>
<span id="x20_7" class="vn">7</span> quasi sterquilinium in fine perdetur,<br class="calibre6"/> et qui eum viderant, dicent : Ubi est ?<br class="calibre6"/>
<span id="x20_8" class="vn">8</span> Velut somnium avolans non invenietur :<br class="calibre6"/> transiet sicut visio nocturna.<br class="calibre6"/>
<span id="x20_9" class="vn">9</span> Oculus qui eum viderat non videbit,<br class="calibre6"/> neque ultra intuebitur eum locus suus.<br class="calibre6"/>
<span id="x20_10" class="vn">10</span> Filii ejus atterentur egestate,<br class="calibre6"/> et manus illius reddent ei dolorem suum.<br class="calibre6"/>
<span id="x20_11" class="vn">11</span> Ossa ejus implebuntur vitiis adolescentiæ ejus,<br class="calibre6"/> et cum eo in pulvere dormient.<br class="calibre6"/>
<span id="x20_12" class="vn">12</span> Cum enim dulce fuerit in ore ejus malum,<br class="calibre6"/> abscondet illud sub lingua sua.<br class="calibre6"/>
<span id="x20_13" class="vn">13</span> Parcet illi, et non derelinquet illud,<br class="calibre6"/> et celabit in gutture suo.<br class="calibre6"/>
<span id="x20_14" class="vn">14</span> Panis ejus in utero illius<br class="calibre6"/> vertetur in fel aspidum intrinsecus.<br class="calibre6"/>
<span id="x20_15" class="vn">15</span> Divitias quas devoravit evomet,<br class="calibre6"/> et de ventre illius extrahet eas Deus.<br class="calibre6"/>
<span id="x20_16" class="vn">16</span> Caput aspidum suget,<br class="calibre6"/> et occidet eum lingua viperæ.<br class="calibre6"/>
<span id="x20_17" class="vn">17</span> (Non videat rivulos fluminis,<br class="calibre6"/> torrentes mellis et butyri.)<br class="calibre6"/>
<span id="x20_18" class="vn">18</span> Luet quæ fecit omnia, nec tamen consumetur :<br class="calibre6"/> juxta multitudinem adinventionum suarum, sic et sustinebit.<br class="calibre6"/>
<span id="x20_19" class="vn">19</span> Quoniam confringens nudavit pauperes :<br class="calibre6"/> domum rapuit, et non ædificavit eam.<br class="calibre6"/>
<span id="x20_20" class="vn">20</span> Nec est satiatus venter ejus :<br class="calibre6"/> et cum habuerit quæ concupierat, possidere non poterit.<br class="calibre6"/>
<span id="x20_21" class="vn">21</span> Non remansit de cibo ejus,<br class="calibre6"/> et propterea nihil permanebit de bonis ejus.<br class="calibre6"/>
<span id="x20_22" class="vn">22</span> Cum satiatus fuerit, arctabitur :<br class="calibre6"/> æstuabit, et omnis dolor irruet super eum.<br class="calibre6"/>
<span id="x20_23" class="vn">23</span> Utinam impleatur venter ejus,<br class="calibre6"/> ut emittat in eum iram furoris sui,<br class="calibre6"/> et pluat super illum bellum suum.<br class="calibre6"/>
<span id="x20_24" class="vn">24</span> Fugiet arma ferrea,<br class="calibre6"/> et irruet in arcum æreum.<br class="calibre6"/>
<span id="x20_25" class="vn">25</span> Eductus, et egrediens de vagina sua,<br class="calibre6"/> et fulgurans in amaritudine sua :<br class="calibre6"/> vadent et venient super eum horribiles.<br class="calibre6"/>
<span id="x20_26" class="vn">26</span> Omnes tenebræ absconditæ sunt in occultis ejus ;<br class="calibre6"/> devorabit eum ignis qui non succenditur :<br class="calibre6"/> affligetur relictus in tabernaculo suo.<br class="calibre6"/>
<span id="x20_27" class="vn">27</span> Revelabunt cæli iniquitatem ejus,<br class="calibre6"/> et terra consurget adversus eum.<br class="calibre6"/>
<span id="x20_28" class="vn">28</span> Apertum erit germen domus illius :<br class="calibre6"/> detrahetur in die furoris Dei.<br class="calibre6"/>
<span id="x20_29" class="vn">29</span> Hæc est pars hominis impii a Deo,<br class="calibre6"/> et hæreditas verborum ejus a Domino.</div>
</div><div class="calibre5" id="calibre_pb_20"></div></body></html>
