<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Propter quod inexcusabilis es, o homo omnis qui judicas. In quo enim judicas alterum, teipsum condemnas : eadem enim agis quæ judicas.
<span id="x2_2" class="vn">2</span> Scimus enim quoniam judicium Dei est secundum veritatem in eos qui talia agunt.
<span id="x2_3" class="vn">3</span> Existimas autem hoc, o homo, qui judicas eos qui talia agunt, et facis ea, quia tu effugies judicium Dei ?
<span id="x2_4" class="vn">4</span> an divitias bonitatis ejus, et patientiæ, et longanimitatis contemnis ? ignoras quoniam benignitas Dei ad pœnitentiam te adducit ?
<span id="x2_5" class="vn">5</span> Secundum autem duritiam tuam, et impœnitens cor, thesaurizas tibi iram in die iræ, et revelationis justi judicii Dei,
<span id="x2_6" class="vn">6</span> qui reddet unicuique secundum opera ejus :
<span id="x2_7" class="vn">7</span> iis quidem qui secundum patientiam boni operis, gloriam, et honorem, et incorruptionem quærunt, vitam æternam :
<span id="x2_8" class="vn">8</span> iis autem qui sunt ex contentione, et qui non acquiescunt veritati, credunt autem iniquitati, ira et indignatio.
<span id="x2_9" class="vn">9</span> Tribulatio et angustia in omnem animam hominis operantis malum, Judæi primum, et Græci :
<span id="x2_10" class="vn">10</span> gloria autem, et honor, et pax omni operanti bonum, Judæo primum, et Græco :
<span id="x2_11" class="vn">11</span> non enim est acceptio personarum apud Deum.<br class="calibre6"/><br class="calibre6"/>
<span id="x2_12" class="vn">12</span> Quicumque enim sine lege peccaverunt, sine lege peribunt : et quicumque in lege peccaverunt, per legem judicabuntur.
<span id="x2_13" class="vn">13</span> Non enim auditores legis justi sunt apud Deum, sed factores legis justificabuntur.
<span id="x2_14" class="vn">14</span> Cum autem gentes, quæ legem non habent, naturaliter ea, quæ legis sunt, faciunt, ejusmodi legem non habentes, ipsi sibi sunt lex :
<span id="x2_15" class="vn">15</span> qui ostendunt opus legis scriptum in cordibus suis, testimonium reddente illis conscientia ipsorum, et inter se invicem cogitationibus accusantibus, aut etiam defendentibus,
<span id="x2_16" class="vn">16</span> in die, cum judicabit Deus occulta hominum, secundum Evangelium meum per Jesum Christum.<br class="calibre6"/><br class="calibre6"/>
<span id="x2_17" class="vn">17</span> Si autem tu Judæus cognominaris, et requiescis in lege, et gloriaris in Deo,
<span id="x2_18" class="vn">18</span> et nosti voluntatem ejus, et probas utiliora, instructus per legem,
<span id="x2_19" class="vn">19</span> confidis teipsum esse ducem cæcorum, lumen eorum qui in tenebris sunt,
<span id="x2_20" class="vn">20</span> eruditorem insipientium, magistrum infantium, habentem formam scientiæ, et veritatis in lege.
<span id="x2_21" class="vn">21</span> Qui ergo alium doces, teipsum non doces : qui prædicas non furandum, furaris :
<span id="x2_22" class="vn">22</span> qui dicis non mœchandum, mœcharis : qui abominaris idola, sacrilegium facis :
<span id="x2_23" class="vn">23</span> qui in lege gloriaris, per prævaricationem legis Deum inhonoras.
<span id="x2_24" class="vn">24</span> (Nomen enim Dei per vos blasphematur inter gentes, sicut scriptum est.)<br class="calibre6"/><br class="calibre6"/>
<span id="x2_25" class="vn">25</span> Circumcisio quidem prodest, si legem observes : si autem prævaricator legis sis, circumcisio tua præputium facta est.
<span id="x2_26" class="vn">26</span> Si igitur præputium justitias legis custodiat, nonne præputium illius in circumcisionem reputabitur ?
<span id="x2_27" class="vn">27</span> et judicabit id quod ex natura est præputium, legem consummans, te, qui per litteram et circumcisionem prævaricator legis es ?
<span id="x2_28" class="vn">28</span> Non enim qui in manifesto, Judæus est : neque quæ in manifesto, in carne, est circumcisio :
<span id="x2_29" class="vn">29</span> sed qui in abscondito, Judæus est : et circumcisio cordis in spiritu, non littera : cujus laus non ex hominibus, sed ex Deo est.
</div><div class="calibre5" id="calibre_pb_2"></div></body></html>
