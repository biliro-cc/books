<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Vir autem quidam nomine Ananias, cum Saphira uxore suo vendidit agrum,
<span id="x5_2" class="vn">2</span> et fraudavit de pretio agri, conscia uxore sua : et afferens partem quamdam, ad pedes Apostolorum posuit.
<span id="x5_3" class="vn">3</span> Dixit autem Petrus : Anania, cur tentavit Satanas cor tuum, mentiri te Spiritui Sancto, et fraudare de pretio agri ?
<span id="x5_4" class="vn">4</span> nonne manens tibi manebat, et venundatum in tua erat potestate ? quare posuisti in corde tuo hanc rem ? non es mentitus hominibus, sed Deo.
<span id="x5_5" class="vn">5</span> Audiens autem Ananias hæc verba, cecidit, et expiravit. Et factus est timor magnus super omnes qui audierunt.
<span id="x5_6" class="vn">6</span> Surgentes autem juvenes amoverunt eum, et efferentes sepelierunt.
<span id="x5_7" class="vn">7</span> Factum est autem quasi horarum trium spatium, et uxor ipsius, nesciens quod factum fuerat, introivit.
<span id="x5_8" class="vn">8</span> Dixit autem ei Petrus : Dic mihi mulier, si tanti agrum vendidistis ? At illa dixit : Etiam tanti.
<span id="x5_9" class="vn">9</span> Petrus autem ad eam : Quid utique convenit vobis tentare Spiritum Domini ? Ecce pedes eorum qui sepelierunt virum tuum ad ostium, et efferent te.
<span id="x5_10" class="vn">10</span> Confestim cecidit ante pedes ejus, et expiravit. Intrantes autem juvenes invenerunt illam mortuam : et extulerunt, et sepelierunt ad virum suum.
<span id="x5_11" class="vn">11</span> Et factus est timor magnus in universa ecclesia, et in omnes qui audierunt hæc.<br class="calibre6"/><br class="calibre6"/>
<span id="x5_12" class="vn">12</span> Per manus autem Apostolorum fiebant signa et prodigia multa in plebe. Et erant unanimiter omnes in porticu Salomonis.
<span id="x5_13" class="vn">13</span> Ceterorum autem nemo audebat se conjungere illis : sed magnificabat eos populus.
<span id="x5_14" class="vn">14</span> Magis autem augebatur credentium in Domino multitudo virorum ac mulierum,
<span id="x5_15" class="vn">15</span> ita ut in plateas ejicerent infirmos, et ponerent in lectulis et grabatis, ut, veniente Petro, saltem umbra illius obumbraret quemquam illorum, et liberarentur ab infirmitatibus suis.
<span id="x5_16" class="vn">16</span> Concurrebat autem et multitudo vicinarum civitatum Jerusalem, afferentes ægros, et vexatos a spiritibus immundis : qui curabantur omnes.<br class="calibre6"/><br class="calibre6"/>
<span id="x5_17" class="vn">17</span> Exsurgens autem princeps sacerdotum, et omnes qui cum illo erant (quæ est hæresis sadducæorum), repleti sunt zelo :
<span id="x5_18" class="vn">18</span> et injecerunt manus in Apostolos, et posuerunt eos in custodia publica.
<span id="x5_19" class="vn">19</span> Angelus autem Domini per noctem aperiens januas carceris, et educens eos, dixit :
<span id="x5_20" class="vn">20</span> Ite, et stantes loquimini in templo plebi omnia verba vitæ hujus.
<span id="x5_21" class="vn">21</span> Qui cum audissent, intraverunt diluculo in templum, et docebant. Adveniens autem princeps sacerdotum, et qui cum eo erant, convocaverunt concilium, et omnes seniores filiorum Israël : et miserunt ad carcerem ut adducerentur.
<span id="x5_22" class="vn">22</span> Cum autem venissent ministri, et aperto carcere non invenissent illos, reversi nuntiaverunt,
<span id="x5_23" class="vn">23</span> dicentes : Carcerem quidem invenimus clausum cum omni diligentia, et custodes stantes ante januas : aperientes autem neminem intus invenimus.
<span id="x5_24" class="vn">24</span> Ut autem audierunt hos sermones magistratus templi et principes sacerdotum, ambigebant de illis quidnam fieret.
<span id="x5_25" class="vn">25</span> Adveniens autem quidam, nuntiavit eis : Quia ecce viri quos posuistis in carcerem, sunt in templo, stantes et docentes populum.<br class="calibre6"/><br class="calibre6"/>
<span id="x5_26" class="vn">26</span> Tunc abiit magistratus cum ministris, et adduxit illos sine vi : timebant enim populum ne lapidarentur.
<span id="x5_27" class="vn">27</span> Et cum adduxissent illos, statuerunt in concilio : et interrogavit eos princeps sacerdotum,
<span id="x5_28" class="vn">28</span> dicens : Præcipiendo præcepimus vobis ne doceretis in nomine isto, et ecce replestis Jerusalem doctrina vestra : et vultis inducere super nos sanguinem hominis istius.<br class="calibre6"/><br class="calibre6"/>
<span id="x5_29" class="vn">29</span> Respondens autem Petrus et Apostoli, dixerunt : Obedire oportet Deo magis quam hominibus.
<span id="x5_30" class="vn">30</span> Deus patrum nostrorum suscitavit Jesum, quem vos interemistis, suspendentes in ligno.
<span id="x5_31" class="vn">31</span> Hunc principem et salvatorem Deus exaltavit dextera sua ad dandam pœnitentiam Israëli, et remissionem peccatorum :
<span id="x5_32" class="vn">32</span> et nos sumus testes horum verborum, et Spiritus Sanctus, quem dedit Deus omnibus obedientibus sibi.
<span id="x5_33" class="vn">33</span> Hæc cum audissent, dissecabantur, et cogitabant interficere illos.<br class="calibre6"/><br class="calibre6"/>
<span id="x5_34" class="vn">34</span> Surgens autem quidam in concilio pharisæus, nomine Gamaliel, legis doctor, honorabilis universæ plebi, jussit foras ad breve homines fieri,
<span id="x5_35" class="vn">35</span> dixitque ad illos : Viri Israëlitæ, attendite vobis super hominibus istis quid acturi sitis.
<span id="x5_36" class="vn">36</span> Ante hos enim dies extitit Theodas, dicens se esse aliquem, cui consensit numerus virorum circiter quadringentorum : qui occisus est, et omnes qui credebant ei, dissipati sunt, et redacti ad nihilum.
<span id="x5_37" class="vn">37</span> Post hunc extitit Judas Galilæus in diebus professionis, et avertit populum post se : et ipse periit, et omnes quotquot consenserunt ei, dispersi sunt.
<span id="x5_38" class="vn">38</span> Et nunc itaque dico vobis, discedite ab hominibus istis, et sinite illos : quoniam si est ex hominibus consilium hoc aut opus, dissolvetur :
<span id="x5_39" class="vn">39</span> si vero ex Deo est, non poteritis dissolvere illud, ne forte et Deo repugnare inveniamini. Consenserunt autem illi.
<span id="x5_40" class="vn">40</span> Et convocantes Apostolos, cæsis denuntiaverunt ne omnino loquerentur in nomine Jesu, et dimiserunt eos.
<span id="x5_41" class="vn">41</span> Et illi quidem ibant gaudentes a conspectu concilii, quoniam digni habiti sunt pro nomine Jesu contumeliam pati.
<span id="x5_42" class="vn">42</span> Omni autem die non cessabant in templo et circa domos, docentes et evangelizantes Christum Jesum.
</div><div class="calibre5" id="calibre_pb_5"></div></body></html>
