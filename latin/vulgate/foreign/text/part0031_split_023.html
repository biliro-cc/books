<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Et factus est sermo Domini ad me, dicens :
<div class="poetry"><span id="x23_2" class="vn">2</span> Fili hominis, duæ mulieres filiæ matris unius fuerunt :<br class="calibre6"/>
<span id="x23_3" class="vn">3</span> et fornicatæ sunt in Ægypto,<br class="calibre6"/> in adolescentia sua fornicatæ sunt :<br class="calibre6"/> ibi subacta sunt ubera earum,<br class="calibre6"/> et fractæ sunt mammæ pubertatis earum.<br class="calibre6"/>
<span id="x23_4" class="vn">4</span> Nomina autem earum,<br class="calibre6"/> Oolla major, et Ooliba soror ejus minor :<br class="calibre6"/> et habui eas, et pepererunt filios et filias.<br class="calibre6"/> Porro earum nomina,<br class="calibre6"/> Samaria Oolla, et Jerusalem Ooliba.<br class="calibre6"/>
<span id="x23_5" class="vn">5</span> Fornicata est igitur super me Oolla,<br class="calibre6"/> et insanivit in amatores suos,<br class="calibre6"/> in Assyrios propinquantes,<br class="calibre6"/>
<span id="x23_6" class="vn">6</span> vestitos hyacintho,<br class="calibre6"/> principes et magistratus,<br class="calibre6"/> juvenes cupidinis,<br class="calibre6"/> universos equites, ascensores equorum.<br class="calibre6"/>
<span id="x23_7" class="vn">7</span> Et dedit fornicationes suas super eos electos,<br class="calibre6"/> filios Assyriorum universos :<br class="calibre6"/> et in omnibus in quos insanivit,<br class="calibre6"/> in immunditiis eorum polluta est.<br class="calibre6"/>
<span id="x23_8" class="vn">8</span> Insuper et fornicationes suas, quas habuerat in Ægypto, non reliquit :<br class="calibre6"/> nam et illi dormierunt cum ea in adolescentia ejus,<br class="calibre6"/> et illi confregerunt ubera pubertatis ejus,<br class="calibre6"/> et effuderunt fornicationem suam super eam.<br class="calibre6"/>
<span id="x23_9" class="vn">9</span> Propterea tradidi eam in manus amatorum suorum,<br class="calibre6"/> in manus filiorum Assur,<br class="calibre6"/> super quorum insanivit libidine.<br class="calibre6"/>
<span id="x23_10" class="vn">10</span> Ipsi discooperuerunt ignominiam ejus,<br class="calibre6"/> filios et filias ejus tulerunt,<br class="calibre6"/> et ipsam occiderunt gladio :<br class="calibre6"/> et factæ sunt famosæ mulieres,<br class="calibre6"/> et judicia perpetraverunt in ea.<br class="calibre6"/>
<span id="x23_11" class="vn">11</span> Quod cum vidisset soror ejus Ooliba,<br class="calibre6"/> plus quam illa insanivit libidine,<br class="calibre6"/> et fornicationem suam super fornicationem sororis suæ :<br class="calibre6"/>
<span id="x23_12" class="vn">12</span> ad filios Assyriorum præbuit impudenter,<br class="calibre6"/> ducibus et magistratibus ad se venientibus,<br class="calibre6"/> indutis veste varia,<br class="calibre6"/> equitibus qui vectabantur equis,<br class="calibre6"/> et adolescentibus forma cunctis egregia.<br class="calibre6"/>
<span id="x23_13" class="vn">13</span> Et vidi quod polluta esset via una ambarum.<br class="calibre6"/>
<span id="x23_14" class="vn">14</span> Et auxit fornicationes suas :<br class="calibre6"/> cumque vidisset viros depictos in pariete,<br class="calibre6"/> imagines Chaldæorum expressas coloribus,<br class="calibre6"/>
<span id="x23_15" class="vn">15</span> et accinctos balteis renes,<br class="calibre6"/> et tiaras tinctas in capitibus eorum,<br class="calibre6"/> formam ducum omnium,<br class="calibre6"/> similitudinem filiorum Babylonis,<br class="calibre6"/> terræque Chaldæorum, in qua orti sunt,<br class="calibre6"/>
<span id="x23_16" class="vn">16</span> insanivit super eos concupiscentia oculorum suorum,<br class="calibre6"/> et misit nuntios ad eos in Chaldæam.<br class="calibre6"/>
<span id="x23_17" class="vn">17</span> Cumque venissent ad eam filii Babylonis ad cubile mammarum,<br class="calibre6"/> polluerunt eam stupris suis :<br class="calibre6"/> et polluta est ab eis,<br class="calibre6"/> et saturata est anima ejus ab illis.<br class="calibre6"/>
<span id="x23_18" class="vn">18</span> Denudavit quoque fornicationes suas,<br class="calibre6"/> et discooperuit ignominiam suam :<br class="calibre6"/> et recessit anima mea ab ea,<br class="calibre6"/> sicut recesserat anima mea a sorore ejus :<br class="calibre6"/>
<span id="x23_19" class="vn">19</span> multiplicavit enim fornicationes suas,<br class="calibre6"/> recordans dies adolescentiæ suæ,<br class="calibre6"/> quibus fornicata est in terra Ægypti.<br class="calibre6"/>
<span id="x23_20" class="vn">20</span> Et insanivit libidine super concubitum eorum,<br class="calibre6"/> quorum carnes sunt ut carnes asinorum,<br class="calibre6"/> et sicut fluxus equorum fluxus eorum.<br class="calibre6"/>
<span id="x23_21" class="vn">21</span> Et visitasti scelus adolescentiæ tuæ,<br class="calibre6"/> quando subacta sunt in Ægypto ubera tua,<br class="calibre6"/> et confractæ sunt mammæ pubertatis tuæ.</div><br class="calibre6"/><br class="calibre6"/>
<div class="poetry"><span id="x23_22" class="vn">22</span> Propterea, Ooliba, hæc dicit Dominus Deus :<br class="calibre6"/> Ecce ego suscitabo omnes amatores tuos contra te,<br class="calibre6"/> de quibus satiata est anima tua,<br class="calibre6"/> et congregabo eos adversum te in circuitu :<br class="calibre6"/>
<span id="x23_23" class="vn">23</span> filios Babylonis, et universos Chaldæos,<br class="calibre6"/> nobiles, tyrannosque, et principes,<br class="calibre6"/> omnes filios Assyriorum,<br class="calibre6"/> juvenes forma egregia,<br class="calibre6"/> duces et magistratus universos,<br class="calibre6"/> principes principum, et nominatos ascensores equorum :<br class="calibre6"/>
<span id="x23_24" class="vn">24</span> et venient super te instructi curru et rota,<br class="calibre6"/> multitudo populorum :<br class="calibre6"/> lorica, et clypeo, et galea armabuntur contra te undique :<br class="calibre6"/> et dabo coram eis judicium,<br class="calibre6"/> et judicabunt te judiciis suis.<br class="calibre6"/>
<span id="x23_25" class="vn">25</span> Et ponam zelum meum in te,<br class="calibre6"/> quem exercent tecum in furore :<br class="calibre6"/> nasum tuum et aures tuas præcident,<br class="calibre6"/> et quæ remanserint, gladio concident.<br class="calibre6"/> Ipsi filios tuos et filias tuas capient,<br class="calibre6"/> et novissimum tuum devorabitur igni :<br class="calibre6"/>
<span id="x23_26" class="vn">26</span> et denudabunt te vestimentis tuis,<br class="calibre6"/> et tollent vasa gloriæ tuæ.<br class="calibre6"/>
<span id="x23_27" class="vn">27</span> Et requiescere faciam scelus tuum de te,<br class="calibre6"/> et fornicationem tuam de terra Ægypti :<br class="calibre6"/> nec levabis oculos tuos ad eos,<br class="calibre6"/> et Ægypti non recordaberis amplius.</div><br class="calibre6"/><br class="calibre6"/>
<div class="poetry"><span id="x23_28" class="vn">28</span> Quia hæc dicit Dominus Deus :<br class="calibre6"/> Ecce ego tradam te in manus eorum quos odisti,<br class="calibre6"/> in manus de quibus satiata est anima tua.<br class="calibre6"/>
<span id="x23_29" class="vn">29</span> Et agent tecum in odio,<br class="calibre6"/> et tollent omnes labores tuos,<br class="calibre6"/> et dimittent te nudam et ignominia plenam :<br class="calibre6"/> et revelabitur ignominia fornicationum tuarum,<br class="calibre6"/> scelus tuum, et fornicationes tuæ.<br class="calibre6"/>
<span id="x23_30" class="vn">30</span> Fecerunt hæc tibi,<br class="calibre6"/> quia fornicata es post gentes<br class="calibre6"/> inter quas polluta es in idolis earum.<br class="calibre6"/>
<span id="x23_31" class="vn">31</span> In via sororis tuæ ambulasti,<br class="calibre6"/> et dabo calicem ejus in manu tua.<br class="calibre6"/>
<span id="x23_32" class="vn">32</span> Hæc dicit Dominus Deus :<br class="calibre6"/> Calicem sororis tuæ bibes profundum et latum :<br class="calibre6"/> eris in derisum et in subsannationem quæ est capacissima.<br class="calibre6"/>
<span id="x23_33" class="vn">33</span> Ebrietate et dolore repleberis :<br class="calibre6"/> calice mœroris et tristitiæ,<br class="calibre6"/> calice sororis tuæ Samariæ.<br class="calibre6"/>
<span id="x23_34" class="vn">34</span> Et bibes illum, et epotabis usque ad fæces :<br class="calibre6"/> et fragmenta ejus devorabis,<br class="calibre6"/> et ubera tua lacerabis,<br class="calibre6"/> quia ego locutus sum, ait Dominus Deus.<br class="calibre6"/>
<span id="x23_35" class="vn">35</span> Propterea hæc dicit Dominus Deus :<br class="calibre6"/> Quia oblita es mei,<br class="calibre6"/> et projecisti me post corpus tuum,<br class="calibre6"/> tu quoque porta scelus tuum et fornicationes tuas.</div><br class="calibre6"/><br class="calibre6"/>
<span id="x23_36" class="vn">36</span> Et ait Dominus ad me, dicens : <div class="poetry">Fili hominis, numquid judicas Oollam et Oolibam,<br class="calibre6"/> et annuntias eis scelera earum ?<br class="calibre6"/>
<span id="x23_37" class="vn">37</span> Quia adulteratæ sunt, et sanguis in manibus earum,<br class="calibre6"/> et cum idolis suis fornicatæ sunt :<br class="calibre6"/> insuper et filios suos quos genuerunt mihi,<br class="calibre6"/> obtulerunt eis ad devorandum.<br class="calibre6"/>
<span id="x23_38" class="vn">38</span> Sed et hoc fecerunt mihi :<br class="calibre6"/> polluerunt sanctuarium meum in die illa,<br class="calibre6"/> et sabbata mea profanaverunt.<br class="calibre6"/>
<span id="x23_39" class="vn">39</span> Cumque immolarent filios suos idolis suis,<br class="calibre6"/> et ingrederentur sanctuarium meum in die illa ut polluerent illud,<br class="calibre6"/> etiam hæc fecerunt in medio domus meæ.<br class="calibre6"/>
<span id="x23_40" class="vn">40</span> Miserunt ad viros venientes de longe,<br class="calibre6"/> ad quos nuntium miserant :<br class="calibre6"/> itaque ecce venerunt quibus te lavisti,<br class="calibre6"/> et circumlinisti stibio oculos tuos,<br class="calibre6"/> et ornata es mundo muliebri.<br class="calibre6"/>
<span id="x23_41" class="vn">41</span> Sedisti in lecto pulcherrimo,<br class="calibre6"/> et mensa ornata est ante te :<br class="calibre6"/> thymiama meum et unguentum meum posuisti super eam.<br class="calibre6"/>
<span id="x23_42" class="vn">42</span> Et vox multitudinis exsultantis erat in ea :<br class="calibre6"/> et in viris, qui de multitudine hominum adducebantur,<br class="calibre6"/> et veniebant de deserto,<br class="calibre6"/> posuerunt armillas in manibus eorum,<br class="calibre6"/> et coronas speciosas in capitibus eorum.<br class="calibre6"/>
<span id="x23_43" class="vn">43</span> Et dixi ei, quæ attrita est in adulteriis :<br class="calibre6"/> Nunc fornicabitur in fornicatione sua etiam hæc.<br class="calibre6"/>
<span id="x23_44" class="vn">44</span> Et ingressi sunt ad eam quasi ad mulierem meretricem :<br class="calibre6"/> sic ingrediebantur ad Oollam et Oolibam, mulieres nefarias.<br class="calibre6"/>
<span id="x23_45" class="vn">45</span> Viri ergo justi sunt :<br class="calibre6"/> hi judicabunt eas judicio adulterarum,<br class="calibre6"/> et judicio effundentium sanguinem :<br class="calibre6"/> quia adulteræ sunt,<br class="calibre6"/> et sanguis in manibus earum.<br class="calibre6"/>
<span id="x23_46" class="vn">46</span> Hæc enim dicit Dominus Deus :<br class="calibre6"/> Adduc ad eas multitudinem,<br class="calibre6"/> et trade eas in tumultum et in rapinam.<br class="calibre6"/>
<span id="x23_47" class="vn">47</span> Et lapidentur lapidibus populorum,<br class="calibre6"/> et confodiantur gladiis eorum :<br class="calibre6"/> filios et filias earum interficient,<br class="calibre6"/> et domos earum igne succendent.<br class="calibre6"/>
<span id="x23_48" class="vn">48</span> Et auferam scelus de terra,<br class="calibre6"/> et discent omnes mulieres ne faciant secundum scelus earum.<br class="calibre6"/>
<span id="x23_49" class="vn">49</span> Et dabunt scelus vestrum super vos,<br class="calibre6"/> et peccata idolorum vestrorum portabitis :<br class="calibre6"/> et scietis quia ego Dominus Deus.</div>
</div><div class="calibre5" id="calibre_pb_23"></div></body></html>
