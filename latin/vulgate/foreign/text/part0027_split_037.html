<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c37" id="c37"><span class="chapter-num">37</span></a> <span id="x37_1" class="vn">1</span> Et factum est, cum audisset rex Ezechias, scidit vestimenta sua, et obvolutus est sacco, et intravit in domum Domini.
<span id="x37_2" class="vn">2</span> Et misit Eliacim, qui erat super domum, et Sobnam scribam, et seniores de sacerdotibus, opertos saccis, ad Isaiam, filium Amos, prophetam,
<span id="x37_3" class="vn">3</span> et dixerunt ad eum : Hæc dicit Ezechias : Dies tribulationis, et correptionis, et blasphemiæ, dies hæc ; quia venerunt filii usque ad partum, et virtus non est pariendi.
<span id="x37_4" class="vn">4</span> Si quomodo audiat Dominus Deus tuus verba Rabsacis, quem misit rex Assyriorum dominus suus ad blasphemandum Deum viventem et exprobrandum sermonibus quos audivit Dominus Deus tuus : leva ergo orationem pro reliquiis quæ repertæ sunt.
<span id="x37_5" class="vn">5</span> Et venerunt servi regis Ezechiæ ad Isaiam.
<span id="x37_6" class="vn">6</span> Et dixit ad eos Isaias : Hæc dicetis domino vestro : Hæc dicit Dominus : Ne timeas a facie verborum quæ audisti, quibus blasphemaverunt pueri regis Assyriorum me.
<span id="x37_7" class="vn">7</span> Ecce ego dabo ei spiritum, et audiet nuntium, et revertetur ad terram suam, et corruere eum faciam gladio in terra sua.<br class="calibre6"/><br class="calibre6"/>
<span id="x37_8" class="vn">8</span> Reversus est autem Rabsaces, et invenit regem Assyriorum præliantem adversus Lobnam : audierat enim quia profectus esset de Lachis.
<span id="x37_9" class="vn">9</span> Et audivit de Tharaca rege Æthiopiæ, dicentes : Egressus est ut pugnet contra te. Quod cum audisset, misit nuntios ad Ezechiam, dicens :
<span id="x37_10" class="vn">10</span> Hæc dicetis Ezechiæ regi Judæ, loquentes : Non te decipiat Deus tuus in quo tu confidis, dicens : Non dabitur Jerusalem in manu regis Assyriorum.
<span id="x37_11" class="vn">11</span> Ecce tu audisti omnia quæ fecerunt reges Assyriorum omnibus terris, quas subverterunt : et tu poteris liberari ?
<span id="x37_12" class="vn">12</span> Numquid eruerunt eos dii gentium quos subverterunt patres mei, Gozam, et Haram, et Reseph, et filios Eden qui erant in Thalassar ?
<span id="x37_13" class="vn">13</span> Ubi est rex Emath, et rex Arphad, et rex urbis Sepharvaim, Ana, et Ava ?<br class="calibre6"/><br class="calibre6"/>
<span id="x37_14" class="vn">14</span> Et tulit Ezechias libros de manu nuntiorum, et legit eos, et ascendit in domum Domini, et expandit eos Ezechias coram Domino :
<span id="x37_15" class="vn">15</span> et oravit Ezechias ad Dominum, dicens :
<span id="x37_16" class="vn">16</span> Domine exercituum, Deus Israël, qui sedes super cherubim, tu es Deus solus omnium regnorum terræ : tu fecisti cælum et terram.
<span id="x37_17" class="vn">17</span> Inclina, Domine, aurem tuam, et audi ; aperi, Domine, oculos tuos, et vide : et audi omnia verba Sennacherib, quæ misit ad blasphemandum Deum viventem.
<span id="x37_18" class="vn">18</span> Vere enim, Domine, desertas fecerunt reges Assyriorum terras, et regiones earum,
<span id="x37_19" class="vn">19</span> et dederunt deos earum igni : non enim erant dii, sed opera manuum hominum, lignum et lapis, et comminuerunt eos.
<span id="x37_20" class="vn">20</span> Et nunc, Domine Deus noster, salva nos de manu ejus, et cognoscant omnia regna terræ quia tu es Dominus solus.
<span id="x37_21" class="vn">21</span> Et misit Isaias, filius Amos, ad Ezechiam, dicens : Hæc dicit Dominus Deus Israël : Pro quibus rogasti me de Sennacherib, rege Assyriorum,
<span id="x37_22" class="vn">22</span> hoc est verbum quod locutus est Dominus super eum : <div class="poetry">Despexit te et subsannavit te,<br class="calibre6"/> virgo filia Sion ;<br class="calibre6"/> post te caput movit,<br class="calibre6"/> filia Jerusalem.<br class="calibre6"/>
<span id="x37_23" class="vn">23</span> Cui exprobrasti ? et quem blasphemasti ?<br class="calibre6"/> et super quem exaltasti vocem,<br class="calibre6"/> et levasti altitudinem oculorum tuorum ?<br class="calibre6"/> ad Sanctum Israël.<br class="calibre6"/>
<span id="x37_24" class="vn">24</span> In manu servorum tuorum exprobrasti Domino,<br class="calibre6"/> et dixisti : In multitudine quadrigarum mearum<br class="calibre6"/> ego ascendi altitudinem montium juga Libani ;<br class="calibre6"/> et succidam excelsa cedrorum ejus,<br class="calibre6"/> et electas abietes illius,<br class="calibre6"/> et introibo altitudinem summitatis ejus,<br class="calibre6"/> saltum Carmeli ejus.<br class="calibre6"/>
<span id="x37_25" class="vn">25</span> Ego fodi, et bibi aquam,<br class="calibre6"/> et exsiccavi vestigio pedis mei<br class="calibre6"/> omnes rivos aggerum.<br class="calibre6"/>
<span id="x37_26" class="vn">26</span> Numquid non audisti quæ olim fecerim ei ?<br class="calibre6"/> Ex diebus antiquis ego plasmavi illud ;<br class="calibre6"/> et nunc adduxi,<br class="calibre6"/> et factum est in eradicationem collium compugnantium,<br class="calibre6"/> et civitatum munitarum.<br class="calibre6"/>
<span id="x37_27" class="vn">27</span> Habitatores earum breviata manu<br class="calibre6"/> contremuerunt, et confusi sunt.<br class="calibre6"/> Facti sunt sicut fœnum agri,<br class="calibre6"/> et gramen pascuæ,<br class="calibre6"/> et herba tectorum,<br class="calibre6"/> quæ exaruit antequam maturesceret.<br class="calibre6"/>
<span id="x37_28" class="vn">28</span> Habitationem tuam, et egressum tuum,<br class="calibre6"/> et introitum tuum cognovi,<br class="calibre6"/> et insaniam tuam contra me.<br class="calibre6"/>
<span id="x37_29" class="vn">29</span> Cum fureres adversum me,<br class="calibre6"/> superbia tua ascendit in aures meas.<br class="calibre6"/> Ponam ergo circulum in naribus tuis,<br class="calibre6"/> et frenum in labiis tuis,<br class="calibre6"/> et reducam te in viam<br class="calibre6"/> per quem venisti.</div><br class="calibre6"/><br class="calibre6"/>
<span id="x37_30" class="vn">30</span> Tibi autem hoc erit signum : comede hoc anno quæ sponte nascuntur, et in anno secundo pomis vescere ; in anno autem tertio seminate et metite, et plantate vineas, et comedite fructum earum.
<span id="x37_31" class="vn">31</span> Et mittet id quod salvatum fuerit de domo Juda, et quod reliquum est, radicem deorsum, et faciet fructum sursum :
<span id="x37_32" class="vn">32</span> quia de Jerusalem exibunt reliquiæ, et salvatio de monte Sion : zelus Domini exercituum faciet istud.
<span id="x37_33" class="vn">33</span> Propterea hæc dicit Dominus de rege Assyriorum : <div class="poetry">Non intrabit civitatem hanc,<br class="calibre6"/> et non jaciet ibi sagittam,<br class="calibre6"/> et non occupabit eam clypeus,<br class="calibre6"/> et non mittet in circuitu ejus aggerem.<br class="calibre6"/>
<span id="x37_34" class="vn">34</span> In via qua venit, per eam revertetur,<br class="calibre6"/> et civitatem hanc non ingredietur, dicit Dominus.<br class="calibre6"/>
<span id="x37_35" class="vn">35</span> Et protegam civitatem istam, ut salvem eam<br class="calibre6"/> propter me, et propter David, servum meum.</div>
<span id="x37_36" class="vn">36</span> Egressus est autem angelus Domini, et percussit in castris Assyriorum centum octoginta quinque millia. Et surrexerunt mane, et ecce omnes cadavera mortuorum.
<span id="x37_37" class="vn">37</span> Et egressus est, et abiit, et reversus est Sennacherib, rex Assyriorum, et habitavit in Ninive.
<span id="x37_38" class="vn">38</span> Et factum est, cum adoraret in templo Nesroch deum suum, Adramelech et Sarasar, filii ejus, percusserunt eum gladio, fugeruntque in terram Ararat ; et regnavit Asarhaddon, filius ejus, pro eo.
</div><div class="calibre5" id="calibre_pb_37"></div></body></html>
