<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Sed parvo post tempore, Lysias procurator regis et propinquus, ac negotiorum præpositus, graviter ferens de his quæ acciderant,
<span id="x11_2" class="vn">2</span> congregatis octoginta millibus, et equitatu universo, veniebat adversus Judæos, existimans se civitatem quidem captam gentibus habitaculum facturum,
<span id="x11_3" class="vn">3</span> templum vero in pecuniæ quæstum, sicut cetera delubra gentium, habiturum, et per singulos annos venale sacerdotium :
<span id="x11_4" class="vn">4</span> nusquam recogitans Dei potestatem, sed mente effrenatus in multitudine peditum, et in millibus equitum, et in octoginta elephantis confidebat.
<span id="x11_5" class="vn">5</span> Ingressus autem Judæam, et appropians Bethsuræ, quæ erat in angusto loco, ab Jerosolyma intervallo quinque stadiorum, illud præsidium expugnabat.
<span id="x11_6" class="vn">6</span> Ut autem Machabæus et qui cum eo erant cognoverunt expugnari præsidia, cum fletu et lacrimis rogabant Dominum, et omnis turba simul, ut bonum angelum mitteret ad salutem Israël.
<span id="x11_7" class="vn">7</span> Et ipse primus Machabæus, sumptis armis, ceteros adhortatus est simul secum periculum subire, et ferre auxilium fratribus suis.
<span id="x11_8" class="vn">8</span> Cumque pariter prompto animo procederent, Jerosolymis apparuit præcedens eos eques in veste candida, armis aureis hastam vibrans.
<span id="x11_9" class="vn">9</span> Tunc omnes simul benedixerunt misericordem Dominum, et convaluerunt animis : non solum homines, sed et bestias ferocissimas, et muros ferreos parati penetrare.
<span id="x11_10" class="vn">10</span> Ibant igitur prompti, de cælo habentes adjutorem et miserantem super eos Dominum.
<span id="x11_11" class="vn">11</span> Leonum autem more impetu irruentes in hostes, prostraverunt ex eis undecim millia peditum, et equitum mille sexcentos :
<span id="x11_12" class="vn">12</span> universos autem in fugam verterunt, plures autem ex eis vulnerati nudi evaserunt. Sed et ipse Lysias turpiter fugiens evasit.<br class="calibre6"/><br class="calibre6"/>
<span id="x11_13" class="vn">13</span> Et quia non insensatus erat, secum ipse reputans factam erga se diminutionem, et intelligens invictos esse Hebræos, omnipotentis Dei auxilio innitentes, misit ad eos :
<span id="x11_14" class="vn">14</span> promisitque se consensurum omnibus quæ justa sunt, et regem compulsurum amicum fieri.
<span id="x11_15" class="vn">15</span> Annuit autem Machabæus precibus Lysiæ, in omnibus utilitati consulens : et quæcumque Machabæus scripsit Lysiæ de Judæis, ea rex concessit.
<span id="x11_16" class="vn">16</span> Nam erant scriptæ Judæis epistolæ a Lysia quidem hunc modum continentes : Lysias populo Judæorum salutem.
<span id="x11_17" class="vn">17</span> Joannes et Abesalom, qui missi fuerant a vobis, tradentes scripta, postulabant ut ea quæ per illos significabantur, implerem.
<span id="x11_18" class="vn">18</span> Quæcumque igitur regi potuerunt perferri, exposui : et quæ res permittebat, concessit.
<span id="x11_19" class="vn">19</span> Si igitur in negotiis fidem conservaveritis, et deinceps bonorum vobis causa esset, tentabo.
<span id="x11_20" class="vn">20</span> De ceteris autem per singula verbo mandavi et istis, et his, qui a me missi sunt, colloqui vobiscum.
<span id="x11_21" class="vn">21</span> Bene valete. Anno centesimo, quadragesimo octavo mensis Dioscori, die vigesima et quarta.<br class="calibre6"/><br class="calibre6"/>
<span id="x11_22" class="vn">22</span> Regis autem epistola ista continebat : Rex Antiochus Lysiæ fratri salutem.
<span id="x11_23" class="vn">23</span> Patre nostro inter deos translato, nos volentes eos qui sunt in regno nostro sine tumultu agere, et rebus suis adhibere diligentiam,
<span id="x11_24" class="vn">24</span> audivimus Judæos non consensisse patri meo ut transferrentur ad ritum Græcorum, sed tenere velle suum institutum, ac propterea postulare a nobis concedi sibi legitima sua.
<span id="x11_25" class="vn">25</span> Volentes igitur hanc quoque gentem quietam esse, statuentes judicavimus templum restitui illis, ut agerent secundum suorum majorum consuetudinem.
<span id="x11_26" class="vn">26</span> Bene igitur feceris, si miseris ad eos et dexteram dederis : ut cognita nostra voluntate, bono animo sint, et utilitatibus propriis deserviant.<br class="calibre6"/><br class="calibre6"/>
<span id="x11_27" class="vn">27</span> Ad Judæos vero regis epistola talis erat : Rex Antiochus senatui Judæorum, et ceteris Judæis salutem.
<span id="x11_28" class="vn">28</span> Si valetis, sic estis ut volumus : sed et ipsi bene valemus.
<span id="x11_29" class="vn">29</span> Adiit nos Menelaus, dicens velle vos descendere ad vestros, qui sunt apud nos.
<span id="x11_30" class="vn">30</span> His igitur qui commeant usque ad diem trigesimum mensis Xanthici, damus dextras securitatis,
<span id="x11_31" class="vn">31</span> ut Judæi utantur cibis et legibus suis, sicut et prius : et nemo eorum ullo modo molestiam patiatur de his quæ per ignorantiam gesta sunt.
<span id="x11_32" class="vn">32</span> Misimus autem et Menelaum, qui vos alloquatur.
<span id="x11_33" class="vn">33</span> Valete. Anno centesimo quadragesimo octavo, Xanthici mensis quintadecima die.<br class="calibre6"/><br class="calibre6"/>
<span id="x11_34" class="vn">34</span> Miserunt autem etiam Romani epistolam, ita se habentem : Quintus Memmius et Titus Manilius legati Romanorum, populo Judæorum salutem.
<span id="x11_35" class="vn">35</span> De his quæ Lysias cognatus regis concessit vobis, et nos concessimus.
<span id="x11_36" class="vn">36</span> De quibus autem ad regem judicavit referendum, confestim aliquem mittere, diligentius inter vos conferentes, ut decernamus, sicut congruit vobis : nos enim Antiochiam accedimus.
<span id="x11_37" class="vn">37</span> Ideoque festinate rescribere, ut nos quoque sciamus cujus estis voluntatis.
<span id="x11_38" class="vn">38</span> Bene valete. Anno centesimo quadragesimo octavo, quintadecima die mensis Xanthici.
</div><div class="calibre5" id="calibre_pb_11"></div></body></html>
