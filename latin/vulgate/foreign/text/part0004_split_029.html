<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c29" id="c29"><span class="chapter-num">29</span></a> <span id="x29_1" class="vn">1</span> Mensis etiam septimi prima dies venerabilis et sancta erit vobis. Omne opus servile non facietis in ea, quia dies clangoris est et tubarum.
<span id="x29_2" class="vn">2</span> Offeretisque holocaustum in odorem suavissimum Domino, vitulum de armento unum, arietem unum, et agnos anniculos immaculatos septem :
<span id="x29_3" class="vn">3</span> et in sacrificiis eorum, similæ oleo conspersæ tres decimas per singulos vitulos, duas decimas per arietem,
<span id="x29_4" class="vn">4</span> unam decimam per agnum, qui simul sunt agni septem :
<span id="x29_5" class="vn">5</span> et hircum pro peccato, qui offertur in expiationem populi,
<span id="x29_6" class="vn">6</span> præter holocaustum calendarum cum sacrificiis suis, et holocaustum sempiternum cum libationibus solitis : eisdem cæremoniis offeretis in odorem suavissimum incensum Domino.
<span id="x29_7" class="vn">7</span> Decima quoque dies mensis hujus septimi erit vobis sancta atque venerabilis, et affligetis animas vestras : omne opus servile non facietis in ea.
<span id="x29_8" class="vn">8</span> Offeretisque holocaustum Domino in odorem suavissimum, vitulum de armento unum, arietem unum, agnos anniculos immaculatos septem :
<span id="x29_9" class="vn">9</span> et in sacrificiis eorum similæ oleo conspersæ tres decimas per singulos vitulos, duas decimas per arietem,
<span id="x29_10" class="vn">10</span> decimam decimæ per agnos singulos, qui sunt simul agni septem :
<span id="x29_11" class="vn">11</span> et hircum pro peccato, absque his quæ offerri pro delicto solent in expiationem, et holocaustum sempiternum, cum sacrificio et libaminibus eorum.
<span id="x29_12" class="vn">12</span> Quintadecima vero die mensis septimi, quæ vobis sancta erit atque venerabilis, omne opus servile non facietis in ea, sed celebrabitis solemnitatem Domino septem diebus.
<span id="x29_13" class="vn">13</span> Offeretisque holocaustum in odorem suavissimum Domino, vitulos de armento tredecim, arietes duos, agnos anniculos immaculatos quatuordecim :
<span id="x29_14" class="vn">14</span> et in libamentis eorum, similæ oleo conspersæ tres decimas per vitulos singulos, qui sunt simul vituli tredecim, et duas decimas arieti uno, id est, simul arietibus duobus,
<span id="x29_15" class="vn">15</span> et decimam decimæ agnis singulis, qui sunt simul agni quatuordecim :
<span id="x29_16" class="vn">16</span> et hircum pro peccato, absque holocausto sempiterno, et sacrificio, et libamine ejus.
<span id="x29_17" class="vn">17</span> In die altero offeretis vitulos de armento duodecim, arietes duos, agnos anniculos immaculatos quatuordecim :
<span id="x29_18" class="vn">18</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_19" class="vn">19</span> et hircum pro peccato, absque holocausto sempiterno, sacrificioque et libamine ejus.
<span id="x29_20" class="vn">20</span> Die tertio offeretis vitulos undecim, arietes duos, agnos anniculos immaculatos quatuordecim :
<span id="x29_21" class="vn">21</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_22" class="vn">22</span> et hircum pro peccato, absque holocausto sempiterno, sacrificioque et libamine ejus.
<span id="x29_23" class="vn">23</span> Die quarto offeretis vitulos decem, arietes duos, agnos anniculos immaculatos quatuordecim :
<span id="x29_24" class="vn">24</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_25" class="vn">25</span> et hircum pro peccato, absque holocausto sempiterno, sacrificioque ejus et libamine.
<span id="x29_26" class="vn">26</span> Die quinto offeretis vitulos novem, arietes duos, agnos anniculos immaculatos quatuordecim :
<span id="x29_27" class="vn">27</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_28" class="vn">28</span> et hircum pro peccato, absque holocausto sempiterno, sacrificioque ejus et libamine.
<span id="x29_29" class="vn">29</span> Die sexto offeretis vitulos octo, arietes duos, agnos anniculos immaculatos quatuordecim :
<span id="x29_30" class="vn">30</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_31" class="vn">31</span> et hircum pro peccato, absque holocausto sempiterno, sacrificioque ejus et libamine.
<span id="x29_32" class="vn">32</span> Die septimo offeretis vitulos septem, et arietes duos, agnos anniculos immaculatos quatuordecim :
<span id="x29_33" class="vn">33</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_34" class="vn">34</span> et hircum pro peccato, absque holocausto sempiterno, sacrificioque ejus et libamine.
<span id="x29_35" class="vn">35</span> Die octavo, qui est celeberrimus, omne opus servile non facietis,
<span id="x29_36" class="vn">36</span> offerentes holocaustum in odorem suavissimum Domino, vitulum unum, arietem unum, agnos anniculos immaculatos septem :
<span id="x29_37" class="vn">37</span> sacrificiaque et libamina singulorum, per vitulos, et arietes, et agnos rite celebrabitis :
<span id="x29_38" class="vn">38</span> et hircum pro peccato, absque holocausto sempiterno, sacrificioque ejus et libamine.
<span id="x29_39" class="vn">39</span> Hæc offeretis Domino in solemnitatibus vestris : præter vota et oblationes spontaneas in holocausto, in sacrificio, in libamine, et in hostiis pacificis.
</div><div class="calibre5" id="calibre_pb_29"></div></body></html>
