<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Vitis frondosa Israël,<br class="calibre6"/> fructus adæquatus est ei :<br class="calibre6"/> secundum multitudinem fructus sui multiplicavit altaria,<br class="calibre6"/> juxta ubertatem terræ suæ exuberavit simulacris.<br class="calibre6"/>
<span id="x10_2" class="vn">2</span> Divisum est cor eorum, nunc interibunt ;<br class="calibre6"/> ipse confringet simulacra eorum,<br class="calibre6"/> depopulabitur aras eorum.<br class="calibre6"/>
<span id="x10_3" class="vn">3</span> Quia nunc dicent : Non est rex nobis,<br class="calibre6"/> non enim timemus Dominum ;<br class="calibre6"/> et rex quid faciet nobis ?<br class="calibre6"/>
<span id="x10_4" class="vn">4</span> Loquimini verba visionis inutilis, et ferietis fœdus ;<br class="calibre6"/> et germinabit quasi amaritudo judicium super sulcos agri.<br class="calibre6"/>
<span id="x10_5" class="vn">5</span> Vaccas Bethaven coluerunt habitatores Samariæ ;<br class="calibre6"/> quia luxit super eum populus ejus,<br class="calibre6"/> et æditui ejus super eum exsultaverunt<br class="calibre6"/> in gloria ejus, quia migravit ab eo.<br class="calibre6"/>
<span id="x10_6" class="vn">6</span> Siquidem et ipse in Assur delatus est,<br class="calibre6"/> munus regi ultori.<br class="calibre6"/> Confusio Ephraim capiet,<br class="calibre6"/> et confundetur Israël in voluntate sua.<br class="calibre6"/>
<span id="x10_7" class="vn">7</span> Transire fecit Samaria regem suum<br class="calibre6"/> quasi spumam super faciem aquæ.<br class="calibre6"/>
<span id="x10_8" class="vn">8</span> Et disperdentur excelsa idoli, peccatum Israël ;<br class="calibre6"/> lappa et tribulus ascendet super aras eorum :<br class="calibre6"/> et dicent montibus : Operite nos,<br class="calibre6"/> et collibus : Cadite super nos.<br class="calibre6"/>
<span id="x10_9" class="vn">9</span> Ex diebus Gabaa peccavit Israël ;<br class="calibre6"/> ibi steterunt.<br class="calibre6"/> Non comprehendet eos in Gabaa<br class="calibre6"/> prælium super filios iniquitatis.<br class="calibre6"/>
<span id="x10_10" class="vn">10</span> Juxta desiderium meum corripiam eos :<br class="calibre6"/> congregabuntur super eos populi,<br class="calibre6"/> cum corripientur propter duas iniquitates suas.<br class="calibre6"/>
<span id="x10_11" class="vn">11</span> Ephraim vitula docta diligere trituram,<br class="calibre6"/> et ego transivi super pulchritudinem colli ejus :<br class="calibre6"/> ascendam super Ephraim,<br class="calibre6"/> arabit Judas ;<br class="calibre6"/> confringet sibi sulcos Jacob.<br class="calibre6"/>
<span id="x10_12" class="vn">12</span> Seminate vobis in justitia,<br class="calibre6"/> et metite in ore misericordiæ.<br class="calibre6"/> Innovate vobis novale ;<br class="calibre6"/> tempus autem requirendi Dominum,<br class="calibre6"/> cum venerit qui docebit vos justitiam.<br class="calibre6"/>
<span id="x10_13" class="vn">13</span> Arastis impietatem,<br class="calibre6"/> iniquitatem messuistis :<br class="calibre6"/> comedistis frugem mendacii,<br class="calibre6"/> quia confisus es in viis tuis,<br class="calibre6"/> in multitudine fortium tuorum.<br class="calibre6"/>
<span id="x10_14" class="vn">14</span> Consurget tumultus in populo tuo ;<br class="calibre6"/> et omnes munitiones tuæ vastabuntur,<br class="calibre6"/> sicut vastatus est Salmana a domo ejus qui judicavit Baal<br class="calibre6"/> in die prælii, matre super filios allisa.<br class="calibre6"/>
<span id="x10_15" class="vn">15</span> Sic fecit vobis Bethel,<br class="calibre6"/> a facie malitiæ nequitiarum vestrarum.</div>
</div><div class="calibre5" id="calibre_pb_10"></div></body></html>
