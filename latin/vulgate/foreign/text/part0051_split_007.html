<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Dixit autem princeps sacerdotum : Si hæc ita se habent ?
<span id="x7_2" class="vn">2</span> Qui ait : Viri fratres et patres, audite : Deus gloriæ apparuit patri nostro Abrahæ cum esset in Mesopotamia, priusquam moraretur in Charan,
<span id="x7_3" class="vn">3</span> et dixit ad illum : Exi de terra tua, et de cognatione tua, et veni in terram quam monstravero tibi.
<span id="x7_4" class="vn">4</span> Tunc exiit de terra Chaldæorum, et habitavit in Charan. Et inde, postquam mortuus est pater ejus, transtulit illum in terram istam, in qua nunc vos habitatis.
<span id="x7_5" class="vn">5</span> Et non dedit illi hæreditatem in ea, nec passum pedis : sed repromisit dare illi eam in possessionem, et semini ejus post ipsum, cum non haberet filium.
<span id="x7_6" class="vn">6</span> Locutus est autem ei Deus : Quia erit semen ejus accola in terra aliena, et servituti eos subjicient, et male tractabunt eos annis quadringentis :
<span id="x7_7" class="vn">7</span> et gentem cui servierint, judicabo ego, dixit Dominus : et post hæc exibunt, et servient mihi in loco isto.
<span id="x7_8" class="vn">8</span> Et dedit illi testamentum circumcisionis : et sic genuit Isaac, et circumcidit eum die octavo : et Isaac, Jacob : et Jacob, duodecim patriarchas.
<span id="x7_9" class="vn">9</span> Et patriarchæ æmulantes, Joseph vendiderunt in Ægyptum : et erat Deus cum eo,
<span id="x7_10" class="vn">10</span> et eripuit eum ex omnibus tribulationibus ejus, et dedit ei gratiam et sapientiam in conspectu pharaonis regis Ægypti : et constituit eum præpositum super Ægyptum, et super omnem domum suam.
<span id="x7_11" class="vn">11</span> Venit autem fames in universam Ægyptum et Chanaan, et tribulatio magna : et non inveniebant cibos patres nostri.
<span id="x7_12" class="vn">12</span> Cum audisset autem Jacob esse frumentum in Ægypto, misit patres nostros primum :
<span id="x7_13" class="vn">13</span> et in secundo cognitus est Joseph a fratribus suis, et manifestatum est Pharaoni genus ejus.
<span id="x7_14" class="vn">14</span> Mittens autem Joseph, accersivit Jacob patrem suum et omnem cognationem suam, in animabus septuaginta quinque.
<span id="x7_15" class="vn">15</span> Et descendit Jacob in Ægyptum : et defunctus est ipse, et patres nostri.
<span id="x7_16" class="vn">16</span> Et translati sunt in Sichem, et positi sunt in sepulchro, quod emit Abraham pretio argenti a filiis Hemor filii Sichem.<br class="calibre6"/><br class="calibre6"/>
<span id="x7_17" class="vn">17</span> Cum autem appropinquaret tempus promissionis quam confessus erat Deus Abrahæ, crevit populus, et multiplicatus est in Ægypto,
<span id="x7_18" class="vn">18</span> quoadusque surrexit alius rex in Ægypto, qui non sciebat Joseph.
<span id="x7_19" class="vn">19</span> Hic circumveniens genus nostrum, afflixit patres nostros ut exponerent infantes suos, ne vivificarentur.
<span id="x7_20" class="vn">20</span> Eodem tempore natus est Moyses, et fuit gratus Deo : qui nutritus est tribus mensibus in domo patris sui.
<span id="x7_21" class="vn">21</span> Exposito autem illo, sustulit eum filia Pharaonis, et nutrivit eum sibi in filium.
<span id="x7_22" class="vn">22</span> Et eruditus est Moyses omni sapientia Ægyptiorum, et erat potens in verbis et in operibus suis.
<span id="x7_23" class="vn">23</span> Cum autem impleretur ei quadraginta annorum tempus, ascendit in cor ejus ut visitaret fratres suos filios Israël.
<span id="x7_24" class="vn">24</span> Et cum vidisset quemdam injuriam patientem, vindicavit illum, et fecit ultionem ei qui injuriam sustinebat, percusso Ægyptio.
<span id="x7_25" class="vn">25</span> Existimabat autem intelligere fratres, quoniam Deus per manum ipsius daret salutem illis : at illi non intellexerunt.
<span id="x7_26" class="vn">26</span> Sequenti vero die apparuit illis litigantibus : et reconciliabat eos in pace, dicens : Viri, fratres estis : ut quid nocetis alterutrum ?
<span id="x7_27" class="vn">27</span> Qui autem injuriam faciebat proximo, repulit eum, dicens : Quis te constituit principem et judicem super nos ?
<span id="x7_28" class="vn">28</span> Numquid interficere me tu vis, quemadmodum interfecisti heri Ægyptium ?
<span id="x7_29" class="vn">29</span> Fugit autem Moyses in verbo isto : et factus est advena in terra Madian, ubi generavit filios duos.
<span id="x7_30" class="vn">30</span> Et expletis annis quadraginta, apparuit illi in deserto montis Sina angelus in igne flammæ rubi.
<span id="x7_31" class="vn">31</span> Moyses autem videns, admiratus est visum. Et accedente illo ut consideraret, facta est ad eum vox Domini, dicens :
<span id="x7_32" class="vn">32</span> Ego sum Deus patrum tuorum, Deus Abraham, Deus Isaac, et Deus Jacob. Tremefactus autem Moyses, non audebat considerare.
<span id="x7_33" class="vn">33</span> Dixit autem illi Dominus : Solve calceamentum pedum tuorum : locus enim in quo stas, terra sancta est.
<span id="x7_34" class="vn">34</span> Videns vidi afflictionem populi mei qui est in Ægypto, et gemitum eorum audivi, et descendi liberare eos. Et nunc veni, et mittam te in Ægyptum.
<span id="x7_35" class="vn">35</span> Hunc Moysen, quem negaverunt, dicentes : Quis te constituit principem et judicem ? hunc Deus principem et redemptorem misit, cum manu angeli qui apparuit illi in rubo.
<span id="x7_36" class="vn">36</span> Hic eduxit illos faciens prodigia et signa in terra Ægypti, et in rubro mari, et in deserto annis quadraginta.
<span id="x7_37" class="vn">37</span> Hic est Moyses, qui dixit filiis Israël : Prophetam suscitabit vobis Deus de fratribus vestris, tamquam me : ipsum audietis.
<span id="x7_38" class="vn">38</span> Hic est qui fuit in ecclesia in solitudine cum angelo, qui loquebatur ei in monte Sina, et cum patribus nostris : qui accepit verba vitæ dare nobis.
<span id="x7_39" class="vn">39</span> Cui noluerunt obedire patres nostri : sed repulerunt, et aversi sunt cordibus suis in Ægyptum,
<span id="x7_40" class="vn">40</span> dicentes ad Aaron : Fac nobis deos qui præcedant nos : Moyses enim hic, qui eduxit nos de terra Ægypti, nescimus quid factum sit ei.
<span id="x7_41" class="vn">41</span> Et vitulum fecerunt in diebus illis, et obtulerunt hostiam simulacro, et lætabantur in operibus manuum suarum.
<span id="x7_42" class="vn">42</span> Convertit autem Deus, et tradidit eos servire militiæ cæli, sicut scriptum est in libro prophetarum : <div class="poetry">Numquid victimas et hostias obtulistis mihi<br class="calibre6"/> annis quadraginta in deserto, domus Israël ?<br class="calibre6"/>
<span id="x7_43" class="vn">43</span> Et suscepistis tabernaculum Moloch,<br class="calibre6"/> et sidus dei vestri Rempham,<br class="calibre6"/> figuras quas fecistis adorare eas :<br class="calibre6"/> et transferam vos trans Babylonem.</div>
<span id="x7_44" class="vn">44</span> Tabernaculum testimonii fuit cum patribus nostris in deserto, sicut disposuit illis Deus loquens ad Moysen, ut faceret illud secundum formam quam viderat.
<span id="x7_45" class="vn">45</span> Quod et induxerunt, suscipientes patres nostri cum Jesu in possessionem gentium quas expulit Deus a facie patrum nostrorum, usque in diebus David,
<span id="x7_46" class="vn">46</span> qui invenit gratiam ante Deum, et petiit ut inveniret tabernaculum Deo Jacob.
<span id="x7_47" class="vn">47</span> Salomon autem ædificavit illi domum.
<span id="x7_48" class="vn">48</span> Sed non Excelsus in manufactis habitat, sicut propheta dicit :
<div class="poetry"><span id="x7_49" class="vn">49</span> Cælum mihi sedes est :<br class="calibre6"/> terra autem scabellum pedum meorum.<br class="calibre6"/> Quam domum ædificabitis mihi ? dicit Dominus :<br class="calibre6"/> aut quis locus requietionis meæ est ?<br class="calibre6"/>
<span id="x7_50" class="vn">50</span> Nonne manus mea fecit hæc omnia ?</div>
<span id="x7_51" class="vn">51</span> Dura cervice, et incircumcisis cordibus et auribus, vos semper Spiritui Sancto resistitis : sicut patres vestri, ita et vos.
<span id="x7_52" class="vn">52</span> Quem prophetarum non sunt persecuti patres vestri ? et occiderunt eos qui prænuntiabant de adventu Justi, cujus vos nunc proditores et homicidæ fuistis :
<span id="x7_53" class="vn">53</span> qui accepistis legem in dispositione angelorum, et non custodistis.<br class="calibre6"/><br class="calibre6"/>
<span id="x7_54" class="vn">54</span> Audientes autem hæc, dissecabantur cordibus suis, et stridebant dentibus in eum.
<span id="x7_55" class="vn">55</span> Cum autem esset plenus Spiritu Sancto, intendens in cælum, vidit gloriam Dei, et Jesum stantem a dextris Dei. Et ait : Ecce video cælos apertos, et Filium hominis stantem a dextris Dei.
<span id="x7_56" class="vn">56</span> Exclamantes autem voce magna continuerunt aures suas, et impetum fecerunt unanimiter in eum.
<span id="x7_57" class="vn">57</span> Et ejicientes eum extra civitatem, lapidabant : et testes deposuerunt vestimenta sua secus pedes adolescentis qui vocabatur Saulus.
<span id="x7_58" class="vn">58</span> Et lapidabant Stephanum invocantem, et dicentem : Domine Jesu, suscipe spiritum meum.
<span id="x7_59" class="vn">59</span> Positis autem genibus, clamavit voce magna, dicens : Domine, ne statuas illis hoc peccatum. Et cum hoc dixisset, obdormivit in Domino. Saulus autem erat consentiens neci ejus.
</div><div class="calibre5" id="calibre_pb_7"></div></body></html>
