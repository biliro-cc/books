<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> Abraham vero aliam duxit uxorem nomine Ceturam :
<span id="x25_2" class="vn">2</span> quæ peperit ei Zamran et Jecsan, et Madan, et Madian, et Jesboc, et Sue.
<span id="x25_3" class="vn">3</span> Jecsan quoque genuit Saba et Dadan. Filii Dadan fuerunt Assurim, et Latusim, et Loomin.
<span id="x25_4" class="vn">4</span> At vero ex Madian ortus est Epha, et Opher, et Henoch, et Abida, et Eldaa : omnes hi filii Ceturæ.
<span id="x25_5" class="vn">5</span> Deditque Abraham cuncta quæ possederat, Isaac :
<span id="x25_6" class="vn">6</span> filiis autem concubinarum largitus est munera, et separavit eos ab Isaac filio suo, dum adhuc ipse viveret, ad plagam orientalem.
<span id="x25_7" class="vn">7</span> Fuerunt autem dies vitæ Abrahæ, centum septuaginta quinque anni.
<span id="x25_8" class="vn">8</span> Et deficiens mortuus est in senectute bona, provectæque ætatis et plenus dierum : congregatusque est ad populum suum.
<span id="x25_9" class="vn">9</span> Et sepelierunt eum Isaac et Ismaël filii sui in spelunca duplici, quæ sita est in agro Ephron filii Seor Hethæi, e regione Mambre,
<span id="x25_10" class="vn">10</span> quem emerat a filiis Heth : ibi sepultus est ipse, et Sara uxor ejus.
<span id="x25_11" class="vn">11</span> Et post obitum illius benedixit Deus Isaac filio ejus, qui habitabat juxta puteum nomine Viventis et videntis.<br class="calibre6"/><br class="calibre6"/>
<span id="x25_12" class="vn">12</span> Hæ sunt generationes Ismaël filii Abrahæ, quem peperit ei Agar Ægyptia, famula Saræ : et
<span id="x25_13" class="vn">13</span> hæc nomina filiorum ejus in vocabulis et generationibus suis. Primogenitus Ismaëlis Nabaioth, deinde Cedar, et Adbeel, et Mabsam,
<span id="x25_14" class="vn">14</span> Masma quoque, et Duma, et Massa,
<span id="x25_15" class="vn">15</span> Hadar, et Thema, et Jethur, et Naphis, et Cedma.
<span id="x25_16" class="vn">16</span> Isti sunt filii Ismaëlis : et hæc nomina per castella et oppida eorum, duodecim principes tribuum suarum.
<span id="x25_17" class="vn">17</span> Et facti sunt anni vitæ Ismaëlis centum triginta septem, deficiensque mortuus est, et appositus ad populum suum.
<span id="x25_18" class="vn">18</span> Habitavit autem ab Hevila usque Sur, quæ respicit Ægyptum introëuntibus Assyrios ; coram cunctis fratribus suis obiit.<br class="calibre6"/><br class="calibre6"/>
<span id="x25_19" class="vn">19</span> Hæ quoque sunt generationes Isaac filii Abraham : Abraham genuit Isaac :
<span id="x25_20" class="vn">20</span> qui cum quadraginta esset annorum, duxit uxorem Rebeccam filiam Bathuelis Syri de Mesopotamia, sororem Laban.
<span id="x25_21" class="vn">21</span> Deprecatusque est Isaac Dominum pro uxore sua, eo quod esset sterilis : qui exaudivit eum, et dedit conceptum Rebeccæ.
<span id="x25_22" class="vn">22</span> Sed collidebantur in utero ejus parvuli ; quæ ait : Si sic mihi futurum erat, quid necesse fuit concipere ? perrexitque ut consuleret Dominum.
<span id="x25_23" class="vn">23</span> Qui respondens ait : <div class="poetry">Duæ gentes sunt in utero tuo,<br class="calibre6"/> et duo populi ex ventre tuo dividentur,<br class="calibre6"/> populusque populum superabit,<br class="calibre6"/> et major serviet minori.</div>
<span id="x25_24" class="vn">24</span> Jam tempus pariendi advenerat, et ecce gemini in utero ejus reperti sunt.
<span id="x25_25" class="vn">25</span> Qui prior egressus est, rufus erat, et totus in morem pellis hispidus : vocatumque est nomen ejus Esau. Protinus alter egrediens, plantam fratris tenebat manu : et idcirco appellavit eum Jacob.
<span id="x25_26" class="vn">26</span> Sexagenarius erat Isaac quando nati sunt ei parvuli.
<span id="x25_27" class="vn">27</span> Quibus adultis, factus est Esau vir gnarus venandi, et homo agricola : Jacob autem vir simplex habitabat in tabernaculis.
<span id="x25_28" class="vn">28</span> Isaac amabat Esau, eo quod de venationibus illius vesceretur : et Rebecca diligebat Jacob.
<span id="x25_29" class="vn">29</span> Coxit autem Jacob pulmentum : ad quem cum venisset Esau de agro lassus,
<span id="x25_30" class="vn">30</span> ait : Da mihi de coctione hac rufa, quia oppido lassus sum. Quam ob causam vocatum est nomen ejus Edom.
<span id="x25_31" class="vn">31</span> Cui dixit Jacob : Vende mihi primogenita tua.
<span id="x25_32" class="vn">32</span> Ille respondit : En morior, quid mihi proderunt primogenita ?
<span id="x25_33" class="vn">33</span> Ait Jacob : Jura ergo mihi. Juravit ei Esau et vendidit primogenita.
<span id="x25_34" class="vn">34</span> Et sic, accepto pane et lentis edulio, comedit et bibit, et abiit, parvipendens quod primogenita vendidisset.
</div><div class="calibre5" id="calibre_pb_25"></div></body></html>
