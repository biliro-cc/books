<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c46" id="c46"><span class="chapter-num">46</span></a> <span id="x46_1" class="vn">1</span> Quod factum est verbum Domini ad Jeremiam prophetam contra gentes.
<span id="x46_2" class="vn">2</span> Ad Ægyptum, adversum exercitum Pharaonis Nechao regis Ægypti, qui erat juxta fluvium Euphraten in Charcamis, quem percussit Nabuchodonosor rex Babylonis, in quarto anno Joakim filii Josiæ regis Juda.
<div class="poetry"><span id="x46_3" class="vn">3</span> Præparate scutum et clypeum,<br class="calibre6"/> et procedite ad bellum.<br class="calibre6"/>
<span id="x46_4" class="vn">4</span> Jungite equos, et ascendite, equites :<br class="calibre6"/> state in galeis, polite lanceas, induite vos loricis.<br class="calibre6"/>
<span id="x46_5" class="vn">5</span> Quid igitur ? vidi ipsos pavidos,<br class="calibre6"/> et terga vertentes,<br class="calibre6"/> fortes eorum cæsos :<br class="calibre6"/> fugerunt conciti, nec respexerunt :<br class="calibre6"/> terror undique, ait Dominus.<br class="calibre6"/>
<span id="x46_6" class="vn">6</span> Non fugiat velox,<br class="calibre6"/> nec salvari se putet fortis :<br class="calibre6"/> ad aquilonem juxta flumen Euphraten<br class="calibre6"/> victi sunt, et ruerunt.<br class="calibre6"/>
<span id="x46_7" class="vn">7</span> Quis est iste, qui quasi flumen ascendit,<br class="calibre6"/> et veluti fluviorum intumescunt gurgites ejus ?<br class="calibre6"/>
<span id="x46_8" class="vn">8</span> Ægyptus fluminis instar ascendit,<br class="calibre6"/> et velut flumina movebuntur fluctus ejus,<br class="calibre6"/> et dicet : Ascendens operiam terram :<br class="calibre6"/> perdam civitatem, et habitatores ejus.<br class="calibre6"/>
<span id="x46_9" class="vn">9</span> Ascendite equos,<br class="calibre6"/> et exsultate in curribus,<br class="calibre6"/> et procedant fortes,<br class="calibre6"/> Æthiopia et Libyes tenentes scutum,<br class="calibre6"/> et Lydii arripientes et jacientes sagittas.<br class="calibre6"/>
<span id="x46_10" class="vn">10</span> Dies autem ille Domini Dei exercituum dies ultionis,<br class="calibre6"/> ut sumat vindictam de inimicis suis :<br class="calibre6"/> devorabit gladius, et saturabitur,<br class="calibre6"/> et inebriabitur sanguine eorum :<br class="calibre6"/> victima enim Domini Dei exercituum<br class="calibre6"/> in terra aquilonis juxta flumen Euphraten.<br class="calibre6"/>
<span id="x46_11" class="vn">11</span> Ascende in Galaad, et tolle resinam,<br class="calibre6"/> virgo filia Ægypti :<br class="calibre6"/> frustra multiplicas medicamina :<br class="calibre6"/> sanitas non erit tibi.<br class="calibre6"/>
<span id="x46_12" class="vn">12</span> Audierunt gentes ignominiam tuam,<br class="calibre6"/> et ululatus tuus replevit terram :<br class="calibre6"/> quia fortis impegit in fortem,<br class="calibre6"/> et ambo pariter conciderunt.</div><br class="calibre6"/><br class="calibre6"/>
<span id="x46_13" class="vn">13</span> Verbum quod locutus est Dominus ad Jeremiam prophetam, super eo quod venturus esset Nabuchodonosor rex Babylonis, et percussurus terram Ægypti :
<div class="poetry"><span id="x46_14" class="vn">14</span> Annuntiate Ægypto, et auditum facite in Magdalo,<br class="calibre6"/> et resonet in Memphis, et in Taphnis :<br class="calibre6"/> dicite : Sta, et præpara te,<br class="calibre6"/> quia devorabit gladius ea quæ per circuitum tuum sunt.<br class="calibre6"/>
<span id="x46_15" class="vn">15</span> Quare computruit fortis tuus ?<br class="calibre6"/> non stetit, quoniam Dominus subvertit eum.<br class="calibre6"/>
<span id="x46_16" class="vn">16</span> Multiplicavit ruentes,<br class="calibre6"/> ceciditque vir ad proximum suum, et dicent :<br class="calibre6"/> Surge, et revertamur ad populum nostrum,<br class="calibre6"/> et ad terram nativitatis nostræ,<br class="calibre6"/> a facie gladii columbæ.<br class="calibre6"/>
<span id="x46_17" class="vn">17</span> Vocate nomen Pharaonis regis Ægypti :<br class="calibre6"/> tumultum adduxit tempus.<br class="calibre6"/>
<span id="x46_18" class="vn">18</span> Vivo ego, inquit Rex (Dominus exercituum nomen ejus),<br class="calibre6"/> quoniam sicut Thabor in montibus,<br class="calibre6"/> et sicut Carmelus in mari, veniet.<br class="calibre6"/>
<span id="x46_19" class="vn">19</span> Vasa transmigrationis fac tibi,<br class="calibre6"/> habitatrix filia Ægypti :<br class="calibre6"/> quia Memphis in solitudinem erit,<br class="calibre6"/> et deseretur, et inhabitabilis erit.<br class="calibre6"/>
<span id="x46_20" class="vn">20</span> Vitula elegans atque formosa Ægyptus,<br class="calibre6"/> stimulator ab aquilone veniet ei.<br class="calibre6"/>
<span id="x46_21" class="vn">21</span> Mercenarii quoque ejus,<br class="calibre6"/> qui versabantur in medio ejus quasi vituli saginati,<br class="calibre6"/> versi sunt, et fugerunt simul,<br class="calibre6"/> nec stare potuerunt :<br class="calibre6"/> quia dies interfectionis eorum venit super eos,<br class="calibre6"/> tempus visitationis eorum.<br class="calibre6"/>
<span id="x46_22" class="vn">22</span> Vox ejus quasi æris sonabit :<br class="calibre6"/> quoniam cum exercitu properabunt,<br class="calibre6"/> et cum securibus venient ei<br class="calibre6"/> quasi cædentes ligna.<br class="calibre6"/>
<span id="x46_23" class="vn">23</span> Succiderunt saltum ejus, ait Dominus,<br class="calibre6"/> qui supputari non potest :<br class="calibre6"/> multiplicati sunt super locustas,<br class="calibre6"/> et non est eis numerus.<br class="calibre6"/>
<span id="x46_24" class="vn">24</span> Confusa est filia Ægypti,<br class="calibre6"/> et tradita in manu populi aquilonis.<br class="calibre6"/>
<span id="x46_25" class="vn">25</span> Dixit Dominus exercituum, Deus Israël :<br class="calibre6"/> Ecce ego visitabo super tumultum Alexandriæ,<br class="calibre6"/> et super Pharaonem, et super Ægyptum,<br class="calibre6"/> et super deos ejus, et super reges ejus,<br class="calibre6"/> et super Pharaonem, et super eos qui confidunt in eo :<br class="calibre6"/>
<span id="x46_26" class="vn">26</span> et dabo eos in manu quærentium animam eorum,<br class="calibre6"/> et in manu Nabuchodonosor regis Babylonis,<br class="calibre6"/> et in manu servorum ejus :<br class="calibre6"/> et post hæc habitabitur sicut diebus pristinis, ait Dominus.<br class="calibre6"/>
<span id="x46_27" class="vn">27</span> Et tu ne timeas, serve meus Jacob,<br class="calibre6"/> et ne paveas, Israël :<br class="calibre6"/> quia ecce ego salvum te faciam de longinquo,<br class="calibre6"/> et semen tuum de terra captivitatis tuæ :<br class="calibre6"/> et revertetur Jacob, et requiescet,<br class="calibre6"/> et prosperabitur, et non erit qui exterreat eum.<br class="calibre6"/>
<span id="x46_28" class="vn">28</span> Et tu noli timere, serve meus Jacob, ait Dominus,<br class="calibre6"/> quia tecum ego sum :<br class="calibre6"/> quia ego consumam cunctas gentes ad quas ejeci te, <br class="calibre6"/> te vero non consumam :<br class="calibre6"/> sed castigabo te in judicio,<br class="calibre6"/> nec quasi innocenti parcam tibi.</div>
</div><div class="calibre5" id="calibre_pb_46"></div></body></html>
