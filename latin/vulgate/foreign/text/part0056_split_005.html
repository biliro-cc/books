<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Ephesios - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Estote ergo imitatores Dei, sicut filii carissimi,
<span id="x5_2" class="vn">2</span> et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis.
<span id="x5_3" class="vn">3</span> Fornicatio autem, et omnis immunditia, aut avaritia, nec nominetur in vobis, sicut decet sanctos :
<span id="x5_4" class="vn">4</span> aut turpitudo, aut stultiloquium, aut scurrilitas, quæ ad rem non pertinet : sed magis gratiarum actio.
<span id="x5_5" class="vn">5</span> Hoc enim scitote intelligentes : quod omnis fornicator, aut immundus, aut avarus, quod est idolorum servitus, non habet hæreditatem in regno Christi et Dei.
<span id="x5_6" class="vn">6</span> Nemo vos seducat inanibus verbis : propter hæc enim venit ira Dei in filios diffidentiæ.
<span id="x5_7" class="vn">7</span> Nolite ergo effici participes eorum.<br class="calibre6"/><br class="calibre6"/>
<span id="x5_8" class="vn">8</span> Eratis enim aliquando tenebræ : nunc autem lux in Domino. Ut filii lucis ambulate :
<span id="x5_9" class="vn">9</span> fructus enim lucis est in omni bonitate, et justitia, et veritate :
<span id="x5_10" class="vn">10</span> probantes quid sit beneplacitum Deo :
<span id="x5_11" class="vn">11</span> et nolite communicare operibus infructuosis tenebrarum, magis autem redarguite.
<span id="x5_12" class="vn">12</span> Quæ enim in occulto fiunt ab ipsis, turpe est et dicere.
<span id="x5_13" class="vn">13</span> Omnia autem, quæ arguuntur, a lumine manifestantur : omne enim, quod manifestatur, lumen est.
<span id="x5_14" class="vn">14</span> Propter quod dicit : Surge qui dormis, et exsurge a mortuis, et illuminabit te Christus.
<span id="x5_15" class="vn">15</span> Videte itaque, fratres, quomodo caute ambuletis : non quasi insipientes,
<span id="x5_16" class="vn">16</span> sed ut sapientes : redimentes tempus, quoniam dies mali sunt.
<span id="x5_17" class="vn">17</span> Propterea nolite fieri imprudentes, sed intelligentes quæ sit voluntas Dei.
<span id="x5_18" class="vn">18</span> Et nolite inebriari vino, in quo est luxuria, sed implemini Spiritu Sancto,
<span id="x5_19" class="vn">19</span> loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino,
<span id="x5_20" class="vn">20</span> gratias agentes semper pro omnibus in nomine Domini nostri Jesu Christi Deo et Patri,
<span id="x5_21" class="vn">21</span> subjecti invicem in timore Christi.<br class="calibre6"/><br class="calibre6"/>
<span id="x5_22" class="vn">22</span> Mulieres viris suis subditæ sint, sicut Domino :
<span id="x5_23" class="vn">23</span> quoniam vir caput est mulieris, sicut Christus caput est Ecclesiæ : ipse, salvator corporis ejus.
<span id="x5_24" class="vn">24</span> Sed sicut Ecclesia subjecta est Christo, ita et mulieres viris suis in omnibus.
<span id="x5_25" class="vn">25</span> Viri, diligite uxores vestras, sicut et Christus dilexit Ecclesiam, et seipsum tradidit pro ea,
<span id="x5_26" class="vn">26</span> ut illam sanctificaret, mundans lavacro aquæ in verbo vitæ,
<span id="x5_27" class="vn">27</span> ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata.
<span id="x5_28" class="vn">28</span> Ita et viri debent diligere uxores suas ut corpora sua. Qui suam uxorem diligit, seipsum diligit.
<span id="x5_29" class="vn">29</span> Nemo enim umquam carnem suam odio habuit : sed nutrit et fovet eam, sicut et Christus Ecclesiam :
<span id="x5_30" class="vn">30</span> quia membra sumus corporis ejus, de carne ejus et de ossibus ejus.
<span id="x5_31" class="vn">31</span> Propter hoc relinquet homo patrem et matrem suam, et adhærebit uxori suæ, et erunt duo in carne una.
<span id="x5_32" class="vn">32</span> Sacramentum hoc magnum est, ego autem dico in Christo et in Ecclesia.
<span id="x5_33" class="vn">33</span> Verumtamen et vos singuli, unusquisque uxorem suam sicut seipsum diligat : uxor autem timeat virum suum.
</div><div class="calibre5" id="calibre_pb_5"></div></body></html>
