<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Abdias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Visio Abdiæ. <div class="poetry">Hæc dicit Dominus Deus ad Edom :<br class="calibre6"/> Auditum audivimus a Domino,<br class="calibre6"/> et legatum ad gentes misit :<br class="calibre6"/> surgite, et consurgamus adversus eum in prælium.<br class="calibre6"/>
<span id="x1_2" class="vn">2</span> Ecce parvulum dedi te in gentibus :<br class="calibre6"/> contemptibilis tu es valde.<br class="calibre6"/>
<span id="x1_3" class="vn">3</span> Superbia cordis tui extulit te,<br class="calibre6"/> habitantem in scissuris petrarum,<br class="calibre6"/> exaltantem solium tuum ;<br class="calibre6"/> qui dicis in corde tuo :<br class="calibre6"/> Quis detrahet me in terram ?<br class="calibre6"/>
<span id="x1_4" class="vn">4</span> Si exaltatus fueris ut aquila,<br class="calibre6"/> et si inter sidera posueris nidum tuum,<br class="calibre6"/> inde detraham te, dicit Dominus.<br class="calibre6"/>
<span id="x1_5" class="vn">5</span> Si fures introissent ad te,<br class="calibre6"/> si latrones per noctem,<br class="calibre6"/> quomodo conticuisses ?<br class="calibre6"/> nonne furati essent sufficientia sibi ?<br class="calibre6"/> Si vindemiatores introissent ad te,<br class="calibre6"/> numquid saltem racemum reliquissent tibi ?<br class="calibre6"/>
<span id="x1_6" class="vn">6</span> Quomodo scrutati sunt Esau ;<br class="calibre6"/> investigaverunt abscondita ejus ?<br class="calibre6"/>
<span id="x1_7" class="vn">7</span> Usque ad terminum emiserunt te :<br class="calibre6"/> omnes viri fœderis tui illuserunt tibi :<br class="calibre6"/> invaluerunt adversum te viri pacis tuæ,<br class="calibre6"/> qui comedunt tecum, ponent insidias subter te ;<br class="calibre6"/> non est prudentia in eo.<br class="calibre6"/>
<span id="x1_8" class="vn">8</span> Numquid non in die illa, dicit Dominus,<br class="calibre6"/> perdam sapientes de Idumæa,<br class="calibre6"/> et prudentiam de monte Esau ?<br class="calibre6"/>
<span id="x1_9" class="vn">9</span> Et timebunt fortes tui a meridie,<br class="calibre6"/> ut intereat vir de monte Esau.<br class="calibre6"/>
<span id="x1_10" class="vn">10</span> Propter interfectionem,<br class="calibre6"/> et propter iniquitatem in fratrem tuum Jacob,<br class="calibre6"/> operiet te confusio, et peribis in æternum.<br class="calibre6"/>
<span id="x1_11" class="vn">11</span> In die cum stares adversus eum,<br class="calibre6"/> quando capiebant alieni exercitum ejus,<br class="calibre6"/> et extranei ingrediebantur portas ejus,<br class="calibre6"/> et super Jerusalem mittebant sortem,<br class="calibre6"/> tu quoque eras quasi unus ex eis.<br class="calibre6"/>
<span id="x1_12" class="vn">12</span> Et non despicies in die fratris tui,<br class="calibre6"/> in die peregrinationis ejus :<br class="calibre6"/> et non lætaberis super filios Juda<br class="calibre6"/> in die perditionis eorum :<br class="calibre6"/> et non magnificabis os tuum<br class="calibre6"/> in die angustiæ.<br class="calibre6"/>
<span id="x1_13" class="vn">13</span> Neque ingredieris portam populi mei<br class="calibre6"/> in die ruinæ eorum ;<br class="calibre6"/> neque despicies et tu in malis ejus<br class="calibre6"/> in die vastitatis illius.<br class="calibre6"/> Et non emitteris adversus exercitum ejus<br class="calibre6"/> in die vastitatis illius,<br class="calibre6"/>
<span id="x1_14" class="vn">14</span> neque stabis in exitibus<br class="calibre6"/> ut interficias eos qui fugerint,<br class="calibre6"/> et non concludes reliquos ejus<br class="calibre6"/> in die tribulationis.<br class="calibre6"/>
<span id="x1_15" class="vn">15</span> Quoniam juxta est dies Domini super omnes gentes :<br class="calibre6"/> sicut fecisti, fiet tibi ;<br class="calibre6"/> retributionem tuam convertet in caput tuum.<br class="calibre6"/>
<span id="x1_16" class="vn">16</span> Quomodo enim bibistis super montem sanctum meum,<br class="calibre6"/> bibent omnes gentes jugiter :<br class="calibre6"/> et bibent, et absorbebunt,<br class="calibre6"/> et erunt quasi non sint.<br class="calibre6"/><br class="calibre6"/>
<span id="x1_17" class="vn">17</span> Et in monte Sion erit salvatio, et erit sanctus ;<br class="calibre6"/> et possidebit domus Jacob eos qui se possederant.<br class="calibre6"/>
<span id="x1_18" class="vn">18</span> Et erit domus Jacob ignis,<br class="calibre6"/> et domus Joseph flamma,<br class="calibre6"/> et domus Esau stipula :<br class="calibre6"/> et succendentur in eis, et devorabunt eos,<br class="calibre6"/> et non erunt reliquiæ domus Esau,<br class="calibre6"/> quia Dominus locutus est.<br class="calibre6"/>
<span id="x1_19" class="vn">19</span> Et hæreditabunt hi, qui ad austrum sunt, montem Esau,<br class="calibre6"/> et qui in campestribus, Philisthiim :<br class="calibre6"/> et possidebunt regionem Ephraim et regionem Samariæ,<br class="calibre6"/> et Benjamin possidebit Galaad.<br class="calibre6"/>
<span id="x1_20" class="vn">20</span> Et transmigratio exercitus hujus filiorum Israël,<br class="calibre6"/> omnia loca Chananæorum usque ad Sareptam :<br class="calibre6"/> et transmigratio Jerusalem, quæ in Bosphoro est,<br class="calibre6"/> possidebit civitates austri.<br class="calibre6"/>
<span id="x1_21" class="vn">21</span> Et ascendent salvatores in montem Sion judicare montem Esau,<br class="calibre6"/> et erit Domino regnum.</div></div>
</body></html>
