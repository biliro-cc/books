<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lamentationes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Recordare, Domine, quid acciderit nobis ;<br class="calibre6"/> intuere et respice opprobrium nostrum.<br class="calibre6"/>
<span id="x5_2" class="vn">2</span> Hæreditas nostra versa est ad alienos,<br class="calibre6"/> domus nostræ ad extraneos.<br class="calibre6"/>
<span id="x5_3" class="vn">3</span> Pupilli facti sumus absque patre,<br class="calibre6"/> matres nostræ quasi viduæ.<br class="calibre6"/>
<span id="x5_4" class="vn">4</span> Aquam nostram pecunia bibimus ;<br class="calibre6"/> ligna nostra pretio comparavimus.<br class="calibre6"/>
<span id="x5_5" class="vn">5</span> Cervicibus nostris minabamur,<br class="calibre6"/> lassis non dabatur requies.<br class="calibre6"/>
<span id="x5_6" class="vn">6</span> Ægypto dedimus manum et Assyriis,<br class="calibre6"/> ut saturaremur pane.<br class="calibre6"/>
<span id="x5_7" class="vn">7</span> Patres nostri peccaverunt, et non sunt :<br class="calibre6"/> et nos iniquitates eorum portavimus.<br class="calibre6"/>
<span id="x5_8" class="vn">8</span> Servi dominati sunt nostri :<br class="calibre6"/> non fuit qui redimeret de manu eorum.<br class="calibre6"/>
<span id="x5_9" class="vn">9</span> In animabus nostris afferebamus panem nobis,<br class="calibre6"/> a facie gladii in deserto.<br class="calibre6"/>
<span id="x5_10" class="vn">10</span> Pellis nostra quasi clibanus exusta est,<br class="calibre6"/> a facie tempestatum famis.<br class="calibre6"/>
<span id="x5_11" class="vn">11</span> Mulieres in Sion humiliaverunt,<br class="calibre6"/> et virgines in civitatibus Juda.<br class="calibre6"/>
<span id="x5_12" class="vn">12</span> Principes manu suspensi sunt ;<br class="calibre6"/> facies senum non erubuerunt.<br class="calibre6"/>
<span id="x5_13" class="vn">13</span> Adolescentibus impudice abusi sunt,<br class="calibre6"/> et pueri in ligno corruerunt.<br class="calibre6"/>
<span id="x5_14" class="vn">14</span> Senes defecerunt de portis,<br class="calibre6"/> juvenes de choro psallentium.<br class="calibre6"/>
<span id="x5_15" class="vn">15</span> Defecit gaudium cordis nostri ;<br class="calibre6"/> versus est in luctum chorus noster.<br class="calibre6"/>
<span id="x5_16" class="vn">16</span> Cecidit corona capitis nostri :<br class="calibre6"/> væ nobis, quia peccavimus !<br class="calibre6"/>
<span id="x5_17" class="vn">17</span> Propterea mœstum factum est cor nostrum ;<br class="calibre6"/> ideo contenebrati sunt oculi nostri,<br class="calibre6"/>
<span id="x5_18" class="vn">18</span> propter montem Sion quia disperiit ;<br class="calibre6"/> vulpes ambulaverunt in eo.<br class="calibre6"/>
<span id="x5_19" class="vn">19</span> Tu autem, Domine, in æternum permanebis,<br class="calibre6"/> solium tuum in generationem et generationem.<br class="calibre6"/>
<span id="x5_20" class="vn">20</span> Quare in perpetuum oblivisceris nostri,<br class="calibre6"/> derelinques nos in longitudine dierum ?<br class="calibre6"/>
<span id="x5_21" class="vn">21</span> Converte nos, Domine, ad te, et convertemur ;<br class="calibre6"/> innova dies nostros, sicut a principio.<br class="calibre6"/>
<span id="x5_22" class="vn">22</span> Sed projiciens repulisti nos :<br class="calibre6"/> iratus es contra nos vehementer.</div></div>
</body></html>
