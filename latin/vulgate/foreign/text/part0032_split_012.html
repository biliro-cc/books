<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Daniel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> In tempore autem illo consurget Michaël princeps magnus, qui stat pro filiis populi tui : et veniet tempus quale non fuit ab eo ex quo gentes esse cœperunt usque ad tempus illud. Et in tempore illo salvabitur populus tuus, omnis qui inventus fuerit scriptus in libro.
<span id="x12_2" class="vn">2</span> Et multi de his qui dormiunt in terræ pulvere evigilabunt, alii in vitam æternam, et alii in opprobrium ut videant semper.
<span id="x12_3" class="vn">3</span> Qui autem docti fuerint, fulgebunt quasi splendor firmamenti : et qui ad justitiam erudiunt multos, quasi stellæ in perpetuas æternitates.
<span id="x12_4" class="vn">4</span> Tu autem Daniel, claude sermones, et signa librum usque ad tempus statutum : plurimi pertransibunt, et multiplex erit scientia.<br class="calibre6"/><br class="calibre6"/>
<span id="x12_5" class="vn">5</span> Et vidi ego Daniel, et ecce quasi duo alii stabant : unus hinc super ripam fluminis, et alius inde ex altera ripa fluminis.
<span id="x12_6" class="vn">6</span> Et dixi viro qui erat indutus lineis, qui stabat super aquas fluminis : Usquequo finis horum mirabilium ?
<span id="x12_7" class="vn">7</span> Et audivi virum qui indutus erat lineis, qui stabat super aquas fluminis, cum elevasset dexteram et sinistram suam in cælum, et jurasset per viventem in æternum, quia in tempus, et tempora, et dimidium temporis. Et cum completa fuerit dispersio manus populi sancti, complebuntur universa hæc.
<span id="x12_8" class="vn">8</span> Et ego audivi, et non intellexi. Et dixi : Domine mi, quid erit post hæc ?
<span id="x12_9" class="vn">9</span> Et ait : Vade, Daniel, quia clausi sunt signatique sermones usque ad præfinitum tempus.
<span id="x12_10" class="vn">10</span> Eligentur, et dealbabuntur, et quasi ignis probabuntur multi : et impie agent impii, neque intelligent omnes impii : porro docti intelligent.
<span id="x12_11" class="vn">11</span> Et a tempore cum ablatum fuerit juge sacrificium, et posita fuerit abominatio in desolationem, dies mille ducenti nonaginta.
<span id="x12_12" class="vn">12</span> Beatus qui exspectat, et pervenit usque ad dies mille trecentos triginta quinque.
<span id="x12_13" class="vn">13</span> Tu autem vade ad præfinitum : et requiesces, et stabis in sorte tua in finem dierum.
</div><div class="calibre5" id="calibre_pb_12"></div></body></html>
