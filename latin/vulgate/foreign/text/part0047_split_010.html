<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Et convocatis duodecim discipulis suis, dedit illis potestatem spirituum immundorum, ut ejicerent eos, et curarent omnem languorem, et omnem infirmitatem.
<span id="x10_2" class="vn">2</span> Duodecim autem Apostolorum nomina sunt hæc. Primus, Simon, qui dicitur Petrus : et Andreas frater ejus,
<span id="x10_3" class="vn">3</span> Jacobus Zebedæi, et Joannes frater ejus, Philippus, et Bartholomæus, Thomas, et Matthæus publicanus, Jacobus Alphæi, et Thaddæus,
<span id="x10_4" class="vn">4</span> Simon Chananæus, et Judas Iscariotes, qui et tradidit eum.<br class="calibre6"/><br class="calibre6"/>
<span id="x10_5" class="vn">5</span> Hos duodecim misit Jesus, præcipiens eis, dicens : In viam gentium ne abieritis, et in civitates Samaritanorum ne intraveritis :
<span id="x10_6" class="vn">6</span> sed potius ite ad oves quæ perierunt domus Israël.
<span id="x10_7" class="vn">7</span> Euntes autem prædicate, dicentes : Quia appropinquavit regnum cælorum.
<span id="x10_8" class="vn">8</span> Infirmos curate, mortuos suscitate, leprosos mundate, dæmones ejicite : gratis accepistis, gratis date.
<span id="x10_9" class="vn">9</span> Nolite possidere aurum, neque argentum, neque pecuniam in zonis vestris :
<span id="x10_10" class="vn">10</span> non peram in via, neque duas tunicas, neque calceamenta, neque virgam : dignus enim est operarius cibo suo.
<span id="x10_11" class="vn">11</span> In quamcumque autem civitatem aut castellum intraveritis, interrogate, quis in ea dignus sit : et ibi manete donec exeatis.
<span id="x10_12" class="vn">12</span> Intrantes autem in domum, salutate eam, dicentes : Pax huic domui.
<span id="x10_13" class="vn">13</span> Et siquidem fuerit domus illa digna, veniet pax vestra super eam : si autem non fuerit digna, pax vestra revertetur ad vos.
<span id="x10_14" class="vn">14</span> Et quicumque non receperit vos, neque audierit sermones vestros : exeuntes foras de domo, vel civitate, excutite pulverem de pedibus vestris.
<span id="x10_15" class="vn">15</span> Amen dico vobis : Tolerabilius erit terræ Sodomorum et Gomorrhæorum in die judicii, quam illi civitati.<br class="calibre6"/><br class="calibre6"/>
<span id="x10_16" class="vn">16</span> Ecce ego mitto vos sicut oves in medio luporum. Estote ergo prudentes sicut serpentes, et simplices sicut columbæ.
<span id="x10_17" class="vn">17</span> Cavete autem ab hominibus. Tradent enim vos in conciliis, et in synagogis suis flagellabunt vos :
<span id="x10_18" class="vn">18</span> et ad præsides, et ad reges ducemini propter me in testimonium illis, et gentibus.
<span id="x10_19" class="vn">19</span> Cum autem tradent vos, nolite cogitare quomodo, aut quid loquamini : dabitur enim vobis in illa hora, quid loquamini :
<span id="x10_20" class="vn">20</span> non enim vos estis qui loquimini, sed Spiritus Patris vestri, qui loquitur in vobis.
<span id="x10_21" class="vn">21</span> Tradet autem frater fratrem in mortem, et pater filium : et insurgent filii in parentes, et morte eos afficient :
<span id="x10_22" class="vn">22</span> et eritis odio omnibus propter nomen meum : qui autem perseveraverit usque in finem, hic salvus erit.<br class="calibre6"/><br class="calibre6"/>
<span id="x10_23" class="vn">23</span> Cum autem persequentur vos in civitate ista, fugite in aliam. Amen dico vobis, non consummabitis civitates Israël, donec veniat Filius hominis.
<span id="x10_24" class="vn">24</span> Non est discipulus super magistrum, nec servus super dominum suum :
<span id="x10_25" class="vn">25</span> sufficit discipulo ut sit sicut magister ejus, et servo, sicut dominus ejus. Si patremfamilias Beelzebub vocaverunt, quanto magis domesticos ejus ?
<span id="x10_26" class="vn">26</span> Ne ergo timueritis eos. Nihil enim est opertum, quod non revelabitur : et occultum, quod non scietur.
<span id="x10_27" class="vn">27</span> Quod dico vobis in tenebris, dicite in lumine : et quod in aure auditis, prædicate super tecta.
<span id="x10_28" class="vn">28</span> Et nolite timere eos qui occidunt corpus, animam autem non possunt occidere : sed potius timete eum, qui potest et animam et corpus perdere in gehennam.
<span id="x10_29" class="vn">29</span> Nonne duo passeres asse veneunt ? et unus ex illis non cadet super terram sine Patre vestro.
<span id="x10_30" class="vn">30</span> Vestri autem capilli capitis omnes numerati sunt.
<span id="x10_31" class="vn">31</span> Nolite ergo timere : multis passeribus meliores estis vos.
<span id="x10_32" class="vn">32</span> Omnis ergo qui confitebitur me coram hominibus, confitebor et ego eum coram Patre meo, qui in cælis est.
<span id="x10_33" class="vn">33</span> Qui autem negaverit me coram hominibus, negabo et ego eum coram Patre meo, qui in cælis est.
<span id="x10_34" class="vn">34</span> Nolite arbitrari quia pacem venerim mittere in terram : non veni pacem mittere, sed gladium :
<span id="x10_35" class="vn">35</span> veni enim separare hominem adversus patrem suum, et filiam adversus matrem suam, et nurum adversus socrum suam :
<span id="x10_36" class="vn">36</span> et inimici hominis, domestici ejus.
<span id="x10_37" class="vn">37</span> Qui amat patrem aut matrem plus quam me, non est me dignus : et qui amat filium aut filiam super me, non est me dignus.
<span id="x10_38" class="vn">38</span> Et qui non accipit crucem suam, et sequitur me, non est me dignus.
<span id="x10_39" class="vn">39</span> Qui invenit animam suam, perdet illam : et qui perdiderit animam suam propter me, inveniet eam.
<span id="x10_40" class="vn">40</span> Qui recipit vos, me recipit : et qui me recipit, recipit eum qui me misit.
<span id="x10_41" class="vn">41</span> Qui recipit prophetam in nomine prophetæ, mercedem prophetæ accipiet : et qui recipit justum in nomine justi, mercedem justi accipiet.
<span id="x10_42" class="vn">42</span> Et quicumque potum dederit uni ex minimis istis calicem aquæ frigidæ tantum in nomine discipuli : amen dico vobis, non perdet mercedem suam.
</div><div class="calibre5" id="calibre_pb_10"></div></body></html>
