<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Daniel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Nabuchodonosor rex fecit statuam auream, altitudine cubitorum sexaginta, latitudine cubitorum sex, et statuit eam in campo Dura, provinciæ Babylonis.
<span id="x3_2" class="vn">2</span> Itaque Nabuchodonosor rex misit ad congregandos satrapas, magistratus, et judices, duces, et tyrannos, et præfectos, omnesque principes regionum, ut convenirent ad dedicationem statuæ quam erexerat Nabuchodonosor rex.
<span id="x3_3" class="vn">3</span> Tunc congregati sunt satrapæ, magistratus, et judices, duces, et tyranni, et optimates, qui erant in potestatibus constituti, et universi principes regionum, ut convenirent ad dedicationem statuæ, quam erexerat Nabuchodonosor rex. Stabant autem in conspectu statuæ, quam posuerat Nabuchodonosor rex :
<span id="x3_4" class="vn">4</span> et præco clamabat valenter : Vobis dicitur populis, tribubus, et linguis :
<span id="x3_5" class="vn">5</span> in hora qua audieritis sonitum tubæ, et fistulæ, et citharæ, sambucæ, et psalterii, et symphoniæ, et universi generis musicorum, cadentes adorate statuam auream, quam constituit Nabuchodonosor rex.
<span id="x3_6" class="vn">6</span> Si quis autem non prostratus adoraverit, eadem hora mittetur in fornacem ignis ardentis.
<span id="x3_7" class="vn">7</span> Post hæc igitur, statim ut audierunt omnes populi sonitum tubæ, fistulæ, et citharæ, sambucæ, et psalterii, et symphoniæ, et omnis generis musicorum, cadentes omnes populi, tribus, et linguæ adoraverunt statuam auream, quam constituerat Nabuchodonosor rex.<br class="calibre6"/><br class="calibre6"/>
<span id="x3_8" class="vn">8</span> Statimque in ipso tempore accedentes viri Chaldæi accusaverunt Judæos :
<span id="x3_9" class="vn">9</span> dixeruntque Nabuchodonosor regi : Rex, in æternum vive !
<span id="x3_10" class="vn">10</span> tu, rex, posuisti decretum, ut omnis homo, qui audierit sonitum tubæ, fistulæ, et citharæ, sambucæ, et psalterii, et symphoniæ, et universi generis musicorum, prosternat se, et adoret statuam auream :
<span id="x3_11" class="vn">11</span> si quis autem non procidens adoraverit, mittatur in fornacem ignis ardentis.
<span id="x3_12" class="vn">12</span> Sunt ergo viri Judæi, quos constituisti super opera regionis Babylonis, Sidrach, Misach, et Abdenago : viri isti contempserunt, rex, decretum tuum : deos tuos non colunt, et statuam auream, quam erexisti, non adorant.
<span id="x3_13" class="vn">13</span> Tunc Nabuchodonosor, in furore et in ira, præcepit ut adducerentur Sidrach, Misach, et Abdenago : qui confestim adducti sunt in conspectu regis.
<span id="x3_14" class="vn">14</span> Pronuntiansque Nabuchodonosor rex, ait eis : Verene Sidrach, Misach, et Abdenago, deos meos non colitis, et statuam auream, quam constitui, non adoratis ?
<span id="x3_15" class="vn">15</span> nunc ergo si estis parati, quacumque hora audieritis sonitum tubæ, fistulæ, citharæ, sambucæ, et psalterii, et symphoniæ, omnisque generis musicorum, prosternite vos, et adorate statuam, quam feci : quod si non adoraveritis, eadem hora mittemini in fornacem ignis ardentis : et quis est Deus, qui eripiet vos de manu mea ?
<span id="x3_16" class="vn">16</span> Respondentes Sidrach, Misach, et Abdenago, dixerunt regi Nabuchodonosor : Non oportet nos de hac re respondere tibi.
<span id="x3_17" class="vn">17</span> Ecce enim Deus noster, quem colimus, potest eripere nos de camino ignis ardentis, et de manibus tuis, o rex, liberare.
<span id="x3_18" class="vn">18</span> Quod si noluerit, notum sit tibi, rex, quia deos tuos non colimus, et statuam auream, quam erexisti, non adoramus.
<span id="x3_19" class="vn">19</span> Tunc Nabuchodonosor repletus est furore, et aspectus faciei illius immutatus est super Sidrach, Misach, et Abdenago : et præcepit ut succenderetur fornax septuplum quam succendi consueverat.
<span id="x3_20" class="vn">20</span> Et viris fortissimis de exercitu suo jussit ut ligatis pedibus Sidrach, Misach, et Abdenago, mitterent eos in fornacem ignis ardentis.
<span id="x3_21" class="vn">21</span> Et confestim viri illi vincti, cum braccis suis, et tiaris, et calceamentis, et vestibus, missi sunt in medium fornacis ignis ardentis :
<span id="x3_22" class="vn">22</span> nam jussio regis urgebat. Fornax autem succensa erat nimis : porro viros illos, qui miserant Sidrach, Misach, et Abdenago, interfecit flamma ignis.
<span id="x3_23" class="vn">23</span> Viri autem hi tres, id est, Sidrach, Misach, et Abdenago, ceciderunt in medio camino ignis ardentis, colligati.<br class="calibre6"/><br class="calibre6"/>
<span id="x3_24" class="vn">24</span> Et ambulabant in medio flammæ, laudantes Deum, et benedicentes Domino.
<span id="x3_25" class="vn">25</span> Stans autem Azarias oravit sic, aperiensque os suum in medio ignis, ait :
<div class="poetry"><span id="x3_26" class="vn">26</span> Benedictus es, Domine Deus patrum nostrorum,<br class="calibre6"/> et laudabile, et gloriosum nomen tuum in sæcula :<br class="calibre6"/>
<span id="x3_27" class="vn">27</span> quia justus es in omnibus, quæ fecisti nobis,<br class="calibre6"/> et universa opera tua vera, et viæ tuæ rectæ,<br class="calibre6"/> et omnia judicia tua vera.
<span id="x3_28" class="vn">28</span> Judicia enim vera fecisti<br class="calibre6"/> juxta omnia, quæ induxisti super nos,<br class="calibre6"/> et super civitatem sanctam patrum nostrorum Jerusalem :<br class="calibre6"/> quia in veritate et in judicio induxisti omnia hæc<br class="calibre6"/> propter peccata nostra.<br class="calibre6"/>
<span id="x3_29" class="vn">29</span> Peccavimus enim, et inique egimus recedentes a te,<br class="calibre6"/> et deliquimus in omnibus :<br class="calibre6"/>
<span id="x3_30" class="vn">30</span> et præcepta tua non audivimus,<br class="calibre6"/> nec observavimus,<br class="calibre6"/> nec fecimus sicut præceperas nobis<br class="calibre6"/> ut bene nobis esset.<br class="calibre6"/>
<span id="x3_31" class="vn">31</span> Omnia ergo, quæ induxisti super nos,<br class="calibre6"/> et universa quæ fecisti nobis,<br class="calibre6"/> in vero judicio fecisti ;<br class="calibre6"/>
<span id="x3_32" class="vn">32</span> et tradidisti nos in manibus inimicorum nostrorum iniquorum,<br class="calibre6"/> et pessimorum, prævaricatorumque,<br class="calibre6"/> et regi injusto, et pessimo ultra omnem terram.<br class="calibre6"/>
<span id="x3_33" class="vn">33</span> Et nunc non possumus aperire os :<br class="calibre6"/> confusio, et opprobrium facti sumus servis tuis,<br class="calibre6"/> et his qui colunt te.<br class="calibre6"/>
<span id="x3_34" class="vn">34</span> Ne, quæsumus, tradas nos in perpetuum propter nomen tuum,<br class="calibre6"/> et ne dissipes testamentum tuum :<br class="calibre6"/>
<span id="x3_35" class="vn">35</span> neque auferas misericordiam tuam a nobis,<br class="calibre6"/> propter Abraham, dilectum tuum,<br class="calibre6"/> et Isaac, servum tuum,<br class="calibre6"/> et Israël, sanctum tuum,<br class="calibre6"/>
<span id="x3_36" class="vn">36</span> quibus locutus es pollicens quod multiplicares semen eorum<br class="calibre6"/> sicut stellas cæli,<br class="calibre6"/> et sicut arenam quæ est in littore maris ;<br class="calibre6"/>
<span id="x3_37" class="vn">37</span> quia, Domine, imminuti sumus plus quam omnes gentes,<br class="calibre6"/> sumusque humiles in universa terra hodie<br class="calibre6"/> propter peccata nostra.<br class="calibre6"/>
<span id="x3_38" class="vn">38</span> Et non est in tempore hoc princeps, et dux, et propheta,<br class="calibre6"/> neque holocaustum, neque sacrificium,<br class="calibre6"/> neque oblatio, neque incensum,<br class="calibre6"/> neque locus primitiarum coram te,<br class="calibre6"/>
<span id="x3_39" class="vn">39</span> ut possimus invenire misericordiam tuam,<br class="calibre6"/> sed in animo contrito, et spiritu humilitatis suscipiamur.<br class="calibre6"/>
<span id="x3_40" class="vn">40</span> Sicut in holocausto arietum, et taurorum,<br class="calibre6"/> et sicut in millibus agnorum pinguium,<br class="calibre6"/> sic fiat sacrificium nostrum in conspectu tuo hodie, ut placeat tibi,<br class="calibre6"/> quoniam non est confusio confidentibus in te.<br class="calibre6"/>
<span id="x3_41" class="vn">41</span> Et nunc sequimur te in toto corde ;<br class="calibre6"/> et timemus te, et quærimus faciem tuam.<br class="calibre6"/>
<span id="x3_42" class="vn">42</span> Nec confundas nos,<br class="calibre6"/> sed fac nobiscum juxta mansuetudinem tuam,<br class="calibre6"/> et secundum multitudinem misericordiæ tuæ.<br class="calibre6"/>
<span id="x3_43" class="vn">43</span> Et erue nos in mirabilibus tuis,<br class="calibre6"/> et da gloriam nomini tuo, Domine ;<br class="calibre6"/>
<span id="x3_44" class="vn">44</span> et confundantur omnes qui ostendunt servis tuis mala :<br class="calibre6"/> confundantur in omni potentia tua,<br class="calibre6"/> et robur eorum conteratur :<br class="calibre6"/>
<span id="x3_45" class="vn">45</span> et sciant quia tu es Dominus Deus solus,<br class="calibre6"/> et gloriosus super orbem terrarum.</div>
<span id="x3_46" class="vn">46</span> Et non cessabant qui miserant eos ministri regis succendere fornacem, naphtha, et stuppa, et pice, et malleolis,
<span id="x3_47" class="vn">47</span> et effundebatur flamma super fornacem cubitis quadraginta novem :
<span id="x3_48" class="vn">48</span> et erupit, et incendit quos reperit juxta fornacem de Chaldæis.
<span id="x3_49" class="vn">49</span> Angelus autem Domini descendit cum Azaria, et sociis ejus in fornacem : et excussit flammam ignis de fornace,
<span id="x3_50" class="vn">50</span> et fecit medium fornacis quasi ventum roris flantem, et non tetigit eos omnino ignis, neque contristavit, nec quidquam molestiæ intulit.
<span id="x3_51" class="vn">51</span> Tunc hi tres quasi ex uno ore laudabant, et glorificabant, et benedicebant Deum in fornace, dicentes :
<div class="poetry"><span id="x3_52" class="vn">52</span> Benedictus es, Domine Deus patrum nostrorum :<br class="calibre6"/> et laudabilis, et gloriosus, et superexaltatus in sæcula.<br class="calibre6"/> Et benedictum nomen gloriæ tuæ sanctum :<br class="calibre6"/> et laudabile, et superexaltatum in omnibus sæculis.<br class="calibre6"/>
<span id="x3_53" class="vn">53</span> Benedictus es in templo sancto gloriæ tuæ :<br class="calibre6"/> et superlaudabilis, et supergloriosus in sæcula.<br class="calibre6"/>
<span id="x3_54" class="vn">54</span> Benedictus es in throno regni tui :<br class="calibre6"/> et superlaudabilis, et superexaltatus in sæcula.<br class="calibre6"/>
<span id="x3_55" class="vn">55</span> Benedictus es, qui intueris abyssos, et sedes super cherubim :<br class="calibre6"/> et laudabilis, et superexaltatus in sæcula.<br class="calibre6"/>
<span id="x3_56" class="vn">56</span> Benedictus es in firmamento cæli :<br class="calibre6"/> et laudabilis et gloriosus in sæcula.<br class="calibre6"/>
<span id="x3_57" class="vn">57</span> Benedicite, omnia opera Domini, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_58" class="vn">58</span> Benedicite, angeli Domini, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_59" class="vn">59</span> Benedicite, cæli, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_60" class="vn">60</span> Benedicite, aquæ omnes, quæ super cælos sunt, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_61" class="vn">61</span> Benedicite, omnes virtutes Domini, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_62" class="vn">62</span> Benedicite, sol et luna, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_63" class="vn">63</span> Benedicite, stellæ cæli, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_64" class="vn">64</span> Benedicite, omnis imber et ros, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_65" class="vn">65</span> Benedicite, omnes spiritus Dei, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_66" class="vn">66</span> Benedicite, ignis et æstus, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_67" class="vn">67</span> Benedicite, frigus et æstus, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_68" class="vn">68</span> Benedicite, rores et pruina, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_69" class="vn">69</span> Benedicite, gelu et frigus, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_70" class="vn">70</span> Benedicite, glacies et nives, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_71" class="vn">71</span> Benedicite, noctes et dies, Domino<br class="calibre6"/> laudate et superexaltate eum in sæcula.<br class="calibre6"/>
<span id="x3_72" class="vn">72</span> Benedicite, lux et tenebræ, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_73" class="vn">73</span> Benedicite, fulgura et nubes, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_74" class="vn">74</span> Benedicat terra Dominum :<br class="calibre6"/> laudet et superexaltet eum in sæcula.<br class="calibre6"/>
<span id="x3_75" class="vn">75</span> Benedicite, montes et colles, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_76" class="vn">76</span> Benedicite, universa germinantia in terra, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_77" class="vn">77</span> Benedicite, fontes, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_78" class="vn">78</span> Benedicite, maria et flumina, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_79" class="vn">79</span> Benedicite, cete, et omnia quæ moventur in aquis, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_80" class="vn">80</span> Benedicite, omnes volucres cæli, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_81" class="vn">81</span> Benedicite, omnes bestiæ et pecora, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_82" class="vn">82</span> Benedicite, filii hominum, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_83" class="vn">83</span> Benedicat Israël Dominum :<br class="calibre6"/> laudet et superexaltet eum in sæcula.<br class="calibre6"/>
<span id="x3_84" class="vn">84</span> Benedicite, sacerdotes Domini, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_85" class="vn">85</span> Benedicite, servi Domini, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_86" class="vn">86</span> Benedicite, spiritus et animæ justorum, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_87" class="vn">87</span> Benedicite, sancti et humiles corde, Domino :<br class="calibre6"/> laudate et superexaltate eum in sæcula.<br class="calibre6"/>
<span id="x3_88" class="vn">88</span> Benedicite, Anania, Azaria, Misaël, Domino :<br class="calibre6"/> laudate et superexaltate eum in sæcula :<br class="calibre6"/> quia eruit nos de inferno,<br class="calibre6"/> et salvos fecit de manu mortis :<br class="calibre6"/> et liberavit nos de medio ardentis flammæ,<br class="calibre6"/> et de medio ignis eruit nos.<br class="calibre6"/>
<span id="x3_89" class="vn">89</span> Confitemini Domino, quoniam bonus :<br class="calibre6"/> quoniam in sæculum misericordia ejus.<br class="calibre6"/>
<span id="x3_90" class="vn">90</span> Benedicite, omnes religiosi, Domino Deo deorum :<br class="calibre6"/> laudate et confitemini ei, quia in omnia sæcula misericordia ejus.</div><br class="calibre6"/><br class="calibre6"/>
<span id="x3_91" class="vn">91</span> Tunc Nabuchodonosor rex obstupuit, et surrexit propere, et ait optimatibus suis : Nonne tres viros misimus in medium ignis compeditos ? Qui respondentes regi, dixerunt : Vere, rex.
<span id="x3_92" class="vn">92</span> Respondit, et ait : Ecce ego video quatuor viros solutos, et ambulantes in medio ignis, et nihil corruptionis in eis est, et species quarti similis filio Dei.
<span id="x3_93" class="vn">93</span> Tunc accessit Nabuchodonosor ad ostium fornacis ignis ardentis, et ait : Sidrach, Misach, et Abdenago, servi Dei excelsi, egredimini, et venite. Statimque egressi sunt Sidrach, Misach, et Abdenago de medio ignis.
<span id="x3_94" class="vn">94</span> Et congregati satrapæ, et magistratus, et judices, et potentes regis contemplabantur viros illos, quoniam nihil potestatis habuisset ignis in corporibus eorum, et capillus capitis eorum non esset adustus, et sarabala eorum non fuissent immutata, et odor ignis non transisset per eos.
<span id="x3_95" class="vn">95</span> Et erumpens Nabuchodonosor, ait : Benedictus Deus eorum, Sidrach videlicet, Misach, et Abdenago : qui misit angelum suum, et eruit servos suos, qui crediderunt in eum : et verbum regis immutaverunt, et tradiderunt corpora sua ne servirent, et ne adorarent omnem deum, excepto Deo suo.
<span id="x3_96" class="vn">96</span> A me ergo positum est hoc decretum : ut omnis populus, tribus, et lingua, quæcumque locuta fuerit blasphemiam contra Deum Sidrach, Misach, et Abdenago, dispereat, et domus ejus vastetur : neque enim est alius deus, qui possit ita salvare.
<span id="x3_97" class="vn">97</span> Tunc rex promovit Sidrach, Misach, et Abdenago in provincia Babylonis.<br class="calibre6"/><br class="calibre6"/>
<span id="x3_98" class="vn">98</span> Nabuchodonosor rex, omnibus populis, gentibus, et linguis, qui habitant in universa terra, pax vobis multiplicetur.
<span id="x3_99" class="vn">99</span> Signa, et mirabilia fecit apud me Deus excelsus. Placuit ergo mihi prædicare
<span id="x3_100" class="vn">100</span> signa ejus, quia magna sunt : et mirabilia ejus, quia fortia : et regnum ejus regnum sempiternum, et potestas ejus in generationem et generationem.
</div><div class="calibre5" id="calibre_pb_3"></div></body></html>
