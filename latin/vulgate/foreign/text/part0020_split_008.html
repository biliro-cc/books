<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Respondens autem Baldad Suhites, dixit :
<div class="poetry"><span id="x8_2" class="vn">2</span> Usquequo loqueris talia,<br class="calibre6"/> et spiritus multiplex sermones oris tui ?<br class="calibre6"/>
<span id="x8_3" class="vn">3</span> Numquid Deus supplantat judicium ?<br class="calibre6"/> aut Omnipotens subvertit quod justum est ?<br class="calibre6"/>
<span id="x8_4" class="vn">4</span> Etiam si filii tui peccaverunt ei,<br class="calibre6"/> et dimisit eos in manu iniquitatis suæ :<br class="calibre6"/>
<span id="x8_5" class="vn">5</span> tu tamen si diluculo consurrexeris ad Deum,<br class="calibre6"/> et Omnipotentem fueris deprecatus ;<br class="calibre6"/>
<span id="x8_6" class="vn">6</span> si mundus et rectus incesseris :<br class="calibre6"/> statim evigilabit ad te,<br class="calibre6"/> et pacatum reddet habitaculum justitiæ tuæ,<br class="calibre6"/>
<span id="x8_7" class="vn">7</span> in tantum ut si priora tua fuerint parva,<br class="calibre6"/> et novissima tua multiplicentur nimis.<br class="calibre6"/>
<span id="x8_8" class="vn">8</span> Interroga enim generationem pristinam,<br class="calibre6"/> et diligenter investiga patrum memoriam<br class="calibre6"/>
<span id="x8_9" class="vn">9</span> (hesterni quippe sumus, et ignoramus,<br class="calibre6"/> quoniam sicut umbra dies nostri sunt super terram),<br class="calibre6"/>
<span id="x8_10" class="vn">10</span> et ipsi docebunt te, loquentur tibi,<br class="calibre6"/> et de corde suo proferent eloquia.<br class="calibre6"/>
<span id="x8_11" class="vn">11</span> Numquid vivere potest scirpus absque humore ?<br class="calibre6"/> aut crescere carectum sine aqua ?<br class="calibre6"/>
<span id="x8_12" class="vn">12</span> Cum adhuc sit in flore, nec carpatur manu,<br class="calibre6"/> ante omnes herbas arescit.<br class="calibre6"/>
<span id="x8_13" class="vn">13</span> Sic viæ omnium qui obliviscuntur Deum,<br class="calibre6"/> et spes hypocritæ peribit.<br class="calibre6"/>
<span id="x8_14" class="vn">14</span> Non ei placebit vecordia sua,<br class="calibre6"/> et sicut tela aranearum fiducia ejus.<br class="calibre6"/>
<span id="x8_15" class="vn">15</span> Innitetur super domum suam, et non stabit ;<br class="calibre6"/> fulciet eam, et non consurget.<br class="calibre6"/>
<span id="x8_16" class="vn">16</span> Humectus videtur antequam veniat sol,<br class="calibre6"/> et in ortu suo germen ejus egredietur.<br class="calibre6"/>
<span id="x8_17" class="vn">17</span> Super acervum petrarum radices ejus densabuntur,<br class="calibre6"/> et inter lapides commorabitur.<br class="calibre6"/>
<span id="x8_18" class="vn">18</span> Si absorbuerit eum de loco suo,<br class="calibre6"/> negabit eum, et dicet : Non novi te.<br class="calibre6"/>
<span id="x8_19" class="vn">19</span> Hæc est enim lætitia viæ ejus,<br class="calibre6"/> ut rursum de terra alii germinentur.<br class="calibre6"/>
<span id="x8_20" class="vn">20</span> Deus non projiciet simplicem,<br class="calibre6"/> nec porriget manum malignis,<br class="calibre6"/>
<span id="x8_21" class="vn">21</span> donec impleatur risu os tuum,<br class="calibre6"/> et labia tua jubilo.<br class="calibre6"/>
<span id="x8_22" class="vn">22</span> Qui oderunt te induentur confusione,<br class="calibre6"/> et tabernaculum impiorum non subsistet.</div>
</div><div class="calibre5" id="calibre_pb_8"></div></body></html>
