<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Igitur David, senex et plenus dierum, regem constituit Salomonem filium suum super Israël.
<span id="x23_2" class="vn">2</span> Et congregavit omnes principes Israël, et sacerdotes atque Levitas.
<span id="x23_3" class="vn">3</span> Numeratique sunt Levitæ a triginta annis et supra : et inventa sunt triginta octo millia virorum.
<span id="x23_4" class="vn">4</span> Ex his electi sunt, et distributi in ministerium domus Domini, viginti quatuor millia : præpositorum autem et judicum, sex millia.
<span id="x23_5" class="vn">5</span> Porro quatuor millia janitores, et totidem psaltæ, canentes Domino in organis quæ fecerat ad canendum.
<span id="x23_6" class="vn">6</span> Et distribuit eos David per vices filiorum Levi, Gerson videlicet, et Caath, et Merari.
<span id="x23_7" class="vn">7</span> Filii Gerson : Leedan, et Semei.
<span id="x23_8" class="vn">8</span> Filii Leedan : princeps Jahiel, et Zethan, et Joël, tres.
<span id="x23_9" class="vn">9</span> Filii Semei : Salomith, et Hosiel, et Aran, tres : isti principes familiarum Leedan.
<span id="x23_10" class="vn">10</span> Porro filii Semei : Leheth, et Ziza, et Jaus, et Baria : isti filii Semei, quatuor.
<span id="x23_11" class="vn">11</span> Erat autem Leheth prior, Ziza secundus : porro Jaus et Baria non habuerunt plurimos filios, et idcirco in una familia, unaque domo computati sunt.
<span id="x23_12" class="vn">12</span> Filii Caath : Amram, et Isaar, Hebron, et Oziel, quatuor.
<span id="x23_13" class="vn">13</span> Filii Amram : Aaron et Moyses. Separatusque est Aaron ut ministraret in Sancto sanctorum, ipse et filii ejus in sempiternum, et adoleret incensum Domino secundum ritum suum, ac benediceret nomini ejus in perpetuum.
<span id="x23_14" class="vn">14</span> Moysi quoque hominis Dei filii annumerati sunt in tribu Levi.
<span id="x23_15" class="vn">15</span> Filii Moysi : Gersom et Eliezer.
<span id="x23_16" class="vn">16</span> Filii Gersom : Subuel primus.
<span id="x23_17" class="vn">17</span> Fuerunt autem filii Eliezer : Rohobia primus : et non erant Eliezer filii alii. Porro filii Rohobia multiplicati sunt nimis.
<span id="x23_18" class="vn">18</span> Filii Isaar : Salomith primus.
<span id="x23_19" class="vn">19</span> Filii Hebron : Jeriau primus, Amarias secundus, Jahaziel tertius, Jecmaam quartus.
<span id="x23_20" class="vn">20</span> Filii Oziel : Micha primus, Jesia secundus.
<span id="x23_21" class="vn">21</span> Filii Merari : Moholi, et Musi. Filii Moholi : Eleazar et Cis.
<span id="x23_22" class="vn">22</span> Mortuus est autem Eleazar, et non habuit filios, sed filias : acceperuntque eas filii Cis fratres earum.
<span id="x23_23" class="vn">23</span> Filii Musi : Moholi, et Eder, et Jerimoth, tres.
<span id="x23_24" class="vn">24</span> Hi filii Levi in cognationibus et familiis suis, principes per vices, et numerum capitum singulorum qui faciebant opera ministerii domus Domini, a viginti annis et supra.
<span id="x23_25" class="vn">25</span> Dixit enim David : Requiem dedit Dominus Deus Israël populo suo, et habitationem Jerusalem usque in æternum.
<span id="x23_26" class="vn">26</span> Nec erit officii Levitarum ut ultra portent tabernaculum et omnia vasa ejus ad ministrandum.
<span id="x23_27" class="vn">27</span> Juxta præcepta quoque David novissima, supputabitur numerus filiorum Levi a viginti annis et supra.
<span id="x23_28" class="vn">28</span> Et erunt sub manu filiorum Aaron in cultum domus Domini, in vestibulis, et in exedris, et in loco purificationis, et in sanctuario, et in universis operibus ministerii templi Domini.
<span id="x23_29" class="vn">29</span> Sacerdotes autem, super panes propositionis, et ad similæ sacrificium, et ad lagana azyma, et sartaginem, et ad torrendum, et super omne pondus atque mensuram.
<span id="x23_30" class="vn">30</span> Levitæ vero ut stent mane ad confitendum et canendum Domino : similiterque ad vesperam,
<span id="x23_31" class="vn">31</span> tam in oblatione holocaustorum Domini, quam in sabbatis et calendis et solemnitatibus reliquis juxta numerum et cæremonias uniuscujusque rei, jugiter coram Domino.
<span id="x23_32" class="vn">32</span> Et custodiant observationes tabernaculi fœderis, et ritum sanctuarii, et observationem filiorum Aaron fratrum suorum, ut ministrent in domo Domini.
</div><div class="calibre5" id="calibre_pb_23"></div></body></html>
