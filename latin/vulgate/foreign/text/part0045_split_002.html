<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> In diebus illis surrexit Mathathias filius Joannis filii Simeonis, sacerdos ex filiis Joarib, ab Jerusalem, et consedit in monte Modin :
<span id="x2_2" class="vn">2</span> et habebat filios quinque, Joannem, qui cognominabatur Gaddis :
<span id="x2_3" class="vn">3</span> et Simonem, qui cognominabatur Thasi :
<span id="x2_4" class="vn">4</span> et Judam, qui vocabatur Machabæus :
<span id="x2_5" class="vn">5</span> et Eleazarum, qui cognominabatur Abaron : et Jonathan, qui cognominabatur Apphus :
<span id="x2_6" class="vn">6</span> hi viderunt mala, quæ fiebant in populo Juda, et in Jerusalem.
<span id="x2_7" class="vn">7</span> Et dixit Mathathias : Væ mihi ! ut quid natus sum videre contritionem populi mei, et contritionem civitatis sanctæ, et sedere illic, cum datur in manibus inimicorum ?
<span id="x2_8" class="vn">8</span> Sancta in manu extraneorum facta sunt : templum ejus sicut homo ignobilis.
<span id="x2_9" class="vn">9</span> Vasa gloriæ ejus captiva abducta sunt : trucidati sunt senes ejus in plateis, et juvenes ejus ceciderunt in gladio inimicorum.
<span id="x2_10" class="vn">10</span> Quæ gens non hæreditavit regnum ejus et non obtinuit spolia ejus ?
<span id="x2_11" class="vn">11</span> Omnis compositio ejus ablata est. Quæ erat libera, facta est ancilla.
<span id="x2_12" class="vn">12</span> Et ecce sancta nostra, et pulchritudo nostra, et claritas nostra desolata est, et coinquinaverunt ea gentes.
<span id="x2_13" class="vn">13</span> Quo ergo nobis adhuc vivere ?
<span id="x2_14" class="vn">14</span> Et scidit vestimenta sua Mathathias, et filii ejus : et operuerunt se ciliciis, et planxerunt valde.<br class="calibre6"/><br class="calibre6"/>
<span id="x2_15" class="vn">15</span> Et venerunt illuc qui missi erant a rege Antiocho, ut cogerent eos, qui confugerant in civitatem Modin, immolare, et accendere thura, et a lege Dei discedere.
<span id="x2_16" class="vn">16</span> Et multi de populo Israël consentientes accesserunt ad eos : sed Mathathias et filii ejus constanter steterunt.
<span id="x2_17" class="vn">17</span> Et respondentes qui missi erant ab Antiocho, dixerunt Mathathiæ : Princeps, et clarissimus et magnus es in hac civitate, et ornatus filiis et fratribus :
<span id="x2_18" class="vn">18</span> ergo accede prior, et fac jussum regis, sicut fecerunt omnes gentes, et viri Juda, et qui remanserunt in Jerusalem : et eris tu, et filii tui, inter amicos regis, et amplificatus auro, et argento, et muneribus multis.
<span id="x2_19" class="vn">19</span> Et respondit Mathathias, et dixit magna voce : Etsi omnes gentes regi Antiocho obediunt, ut discedat unusquisque a servitute legis patrum suorum, et consentiat mandatis ejus :
<span id="x2_20" class="vn">20</span> ego et filii mei, et fratres mei, obediemus legi patrum nostrorum :
<span id="x2_21" class="vn">21</span> propitius sit nobis Deus : non est nobis utile relinquere legem, et justitias Dei :
<span id="x2_22" class="vn">22</span> non audiemus verba regis Antiochi, nec sacrificabimus transgredientes legis nostræ mandata, ut eamus altera via.
<span id="x2_23" class="vn">23</span> Et ut cessavit loqui verba hæc, accessit quidam Judæus in omnium oculis sacrificare idolis super aram in civitate Modin, secundum jussum regis :
<span id="x2_24" class="vn">24</span> et vidit Mathathias, et doluit, et contremuerunt renes ejus, et accensus est furor ejus secundum judicium legis, et insiliens trucidavit eum super aram :
<span id="x2_25" class="vn">25</span> sed et virum, quem rex Antiochus miserat, qui cogebat immolare, occidit in ipso tempore, et aram destruxit :
<span id="x2_26" class="vn">26</span> et zelatus est legem, sicut fecit Phinees Zamri filio Salomi.
<span id="x2_27" class="vn">27</span> Et exclamavit Mathathias voce magna in civitate, dicens : Omnis qui zelum habet legis, statuens testamentum, exeat post me.
<span id="x2_28" class="vn">28</span> Et fugit ipse, et filii ejus in montes, et reliquerunt quæcumque habebant in civitate.<br class="calibre6"/><br class="calibre6"/>
<span id="x2_29" class="vn">29</span> Tunc descenderunt multi quærentes judicium, et justitiam, in desertum :
<span id="x2_30" class="vn">30</span> et sederunt ibi ipsi, et filii eorum, et mulieres eorum, et pecora eorum : quoniam inundaverunt super eos mala.
<span id="x2_31" class="vn">31</span> Et renuntiatum est viris regis, et exercitui qui erat in Jerusalem civitate David, quoniam discessissent viri quidam, qui dissipaverunt mandatum regis, in loca occulta in deserto, et abiissent post illos multi.
<span id="x2_32" class="vn">32</span> Et statim perrexerunt ad eos, et constituerunt adversus eos prælium in die sabbatorum,
<span id="x2_33" class="vn">33</span> et dixerunt ad eos : Resistitis et nunc adhuc ? exite, et facite secundum verbum regis Antiochi, et vivetis.
<span id="x2_34" class="vn">34</span> Et dixerunt : Non exibimus, neque faciemus verbum regis, ut polluamus diem sabbatorum.
<span id="x2_35" class="vn">35</span> Et concitaverunt adversus eos prælium.
<span id="x2_36" class="vn">36</span> Et non responderunt eis, nec lapidem miserunt in eos, nec oppilaverunt loca occulta,
<span id="x2_37" class="vn">37</span> dicentes : Moriamur omnes in simplicitate nostra : et testes erunt super nos cælum et terra, quod injuste perditis nos.
<span id="x2_38" class="vn">38</span> Et intulerunt illis bellum sabbatis : et mortui sunt ipsi, et uxores eorum, et filii eorum, et pecora eorum usque ad mille animas hominum.
<span id="x2_39" class="vn">39</span> Et cognovit Mathathias et amici ejus, et luctum habuerunt super eos valde.
<span id="x2_40" class="vn">40</span> Et dixit vir proximo suo : Si omnes fecerimus sicut fratres nostri fecerunt, et non pugnaverimus adversus gentes pro animabus nostris et justificationibus nostris, nunc citius disperdent nos a terra.
<span id="x2_41" class="vn">41</span> Et cogitaverunt in die illa, dicentes : Omnis homo, quicumque venerit ad nos in bello die sabbatorum, pugnemus adversus eum : et non moriemur omnes, sicut mortui sunt fratres nostri in occultis.<br class="calibre6"/><br class="calibre6"/>
<span id="x2_42" class="vn">42</span> Tunc congregata est ad eos synagoga Assidæorum fortis viribus ex Israël, omnis voluntarius in lege :
<span id="x2_43" class="vn">43</span> et omnes, qui fugiebant a malis, additi sunt ad eos, et facti sunt illis ad firmamentum.
<span id="x2_44" class="vn">44</span> Et collegerunt exercitum, et percusserunt peccatores in ira sua, et viros iniquos in indignatione sua : et ceteri fugerunt ad nationes, ut evaderent.
<span id="x2_45" class="vn">45</span> Et circuivit Mathathias et amici ejus, et destruxerunt aras :
<span id="x2_46" class="vn">46</span> et circumciderunt pueros incircumcisos quotquot invenerunt in finibus Israël : et in fortitudine.
<span id="x2_47" class="vn">47</span> Et persecuti sunt filios superbiæ, et prosperatum est opus in manibus eorum :
<span id="x2_48" class="vn">48</span> et obtinuerunt legem de manibus gentium, et de manibus regum, et non dederant cornu peccatori.<br class="calibre6"/><br class="calibre6"/>
<span id="x2_49" class="vn">49</span> Et appropinquaverunt dies Mathathiæ moriendi, et dixit filiis suis : Nunc confortata est superbia, et castigatio, et tempus eversionis, et ira indignationis.
<span id="x2_50" class="vn">50</span> Nunc ergo, o filii, æmulatores estote legis, et date animas vestras pro testamento patrum vestrorum,
<span id="x2_51" class="vn">51</span> et mementote operum patrum, quæ fecerunt in generationibus suis : et accipietis gloriam magnam, et nomen æternum.
<span id="x2_52" class="vn">52</span> Abraham nonne in tentatione inventus est fidelis, et reputatum est ei ad justitiam ?
<span id="x2_53" class="vn">53</span> Joseph in tempore angustiæ suæ custodivit mandatum, et factus est dominus Ægypti.
<span id="x2_54" class="vn">54</span> Phinees pater noster, zelando zelum Dei, accepit testamentum sacerdotii æterni.
<span id="x2_55" class="vn">55</span> Jesus dum implevit verbum, factus est dux in Israël.
<span id="x2_56" class="vn">56</span> Caleb dum testificatur in ecclesia, accepit hæreditatem.
<span id="x2_57" class="vn">57</span> David in sua misericordia consecutus est sedem regni in sæcula.
<span id="x2_58" class="vn">58</span> Elias, dum zelat zelum legis, receptus est in cælum.
<span id="x2_59" class="vn">59</span> Ananias et Azarias et Misaël credentes, liberati sunt de flamma.
<span id="x2_60" class="vn">60</span> Daniel in sua simplicitate liberatus est de ore leonum.
<span id="x2_61" class="vn">61</span> Et ita cogitate per generationem et generationem : quia omnes qui sperant in eum, non infirmantur.
<span id="x2_62" class="vn">62</span> Et a verbis viri peccatoris ne timueritis, quia gloria ejus stercus et vermis est :
<span id="x2_63" class="vn">63</span> hodie extollitur, et cras non invenietur : quia conversus est in terram suam, et cogitatio ejus periit.
<span id="x2_64" class="vn">64</span> Vos ergo filii, confortamini, et viriliter agite in lege : quia in ipsa gloriosi eritis.
<span id="x2_65" class="vn">65</span> Et ecce Simon frater vester, scio quod vir consilii est : ipsum audite semper, et ipse erit vobis pater.
<span id="x2_66" class="vn">66</span> Et Judas Machabæus, fortis viribus a juventute sua, sit vobis princeps militiæ, et ipse aget bellum populi.
<span id="x2_67" class="vn">67</span> Et adducetis ad vos omnes factores legis : et vindicate vindictam populi vestri.
<span id="x2_68" class="vn">68</span> Retribuite retributionem gentibus, et intendite in præceptum legis.<br class="calibre6"/><br class="calibre6"/>
<span id="x2_69" class="vn">69</span> Et benedixit eos, et appositus est ad patres suos.
<span id="x2_70" class="vn">70</span> Et defunctus est anno centesimo et quadragesimo sexto : et sepultus est a filiis suis in sepulchris patrum suorum in Modin, et planxerunt eum omnis Israël planctu magno.
</div><div class="calibre5" id="calibre_pb_2"></div></body></html>
