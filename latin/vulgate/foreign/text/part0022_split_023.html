<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a><div class="poetry"> <span id="x23_1" class="vn">1</span> Quando sederis ut comedas cum principe,<br class="calibre6"/> diligenter attende quæ apposita sunt ante faciem tuam.<br class="calibre6"/>
<span id="x23_2" class="vn">2</span> Et statue cultrum in gutture tuo :<br class="calibre6"/> si tamen habes in potestate animam tuam.<br class="calibre6"/>
<span id="x23_3" class="vn">3</span> Ne desideres de cibis ejus,<br class="calibre6"/> in quo est panis mendacii.<br class="calibre6"/>
<span id="x23_4" class="vn">4</span> Noli laborare ut diteris,<br class="calibre6"/> sed prudentiæ tuæ pone modum.<br class="calibre6"/>
<span id="x23_5" class="vn">5</span> Ne erigas oculos tuos ad opes quas non potes habere,<br class="calibre6"/> quia facient sibi pennas quasi aquilæ, et volabunt in cælum.<br class="calibre6"/>
<span id="x23_6" class="vn">6</span> Ne comedas cum homine invido,<br class="calibre6"/> et ne desideres cibos ejus :<br class="calibre6"/>
<span id="x23_7" class="vn">7</span> quoniam in similitudinem arioli et conjectoris<br class="calibre6"/> æstimat quod ignorat.<br class="calibre6"/> Comede et bibe, dicet tibi ;<br class="calibre6"/> et mens ejus non est tecum.<br class="calibre6"/>
<span id="x23_8" class="vn">8</span> Cibos quos comederas evomes,<br class="calibre6"/> et perdes pulchros sermones tuos.<br class="calibre6"/>
<span id="x23_9" class="vn">9</span> In auribus insipientium ne loquaris,<br class="calibre6"/> qui despicient doctrinam eloquii tui.<br class="calibre6"/>
<span id="x23_10" class="vn">10</span> Ne attingas parvulorum terminos,<br class="calibre6"/> et agrum pupillorum ne introëas :<br class="calibre6"/>
<span id="x23_11" class="vn">11</span> propinquus enim illorum fortis est,<br class="calibre6"/> et ipse judicabit contra te causam illorum.</div><br class="calibre6"/><br class="calibre6"/>
<div class="poetry"><span id="x23_12" class="vn">12</span> Ingrediatur ad doctrinam cor tuum,<br class="calibre6"/> et aures tuæ ad verba scientiæ.<br class="calibre6"/>
<span id="x23_13" class="vn">13</span> Noli subtrahere a puero disciplinam :<br class="calibre6"/> si enim percusseris eum virga, non morietur.<br class="calibre6"/>
<span id="x23_14" class="vn">14</span> Tu virga percuties eum,<br class="calibre6"/> et animam ejus de inferno liberabis.<br class="calibre6"/>
<span id="x23_15" class="vn">15</span> Fili mi, si sapiens fuerit animus tuus,<br class="calibre6"/> gaudebit tecum cor meum :<br class="calibre6"/>
<span id="x23_16" class="vn">16</span> et exsultabunt renes mei,<br class="calibre6"/> cum locuta fuerint rectum labia tua.<br class="calibre6"/>
<span id="x23_17" class="vn">17</span> Non æmuletur cor tuum peccatores,<br class="calibre6"/> sed in timore Domini esto tota die :<br class="calibre6"/>
<span id="x23_18" class="vn">18</span> quia habebis spem in novissimo,<br class="calibre6"/> et præstolatio tua non auferetur.<br class="calibre6"/>
<span id="x23_19" class="vn">19</span> Audi, fili mi, et esto sapiens,<br class="calibre6"/> et dirige in via animum tuum.<br class="calibre6"/>
<span id="x23_20" class="vn">20</span> Noli esse in conviviis potatorum,<br class="calibre6"/> nec in comessationibus eorum qui carnes ad vescendum conferunt :<br class="calibre6"/>
<span id="x23_21" class="vn">21</span> quia vacantes potibus et dantes symbola consumentur,<br class="calibre6"/> et vestietur pannis dormitatio.<br class="calibre6"/>
<span id="x23_22" class="vn">22</span> Audi patrem tuum, qui genuit te,<br class="calibre6"/> et ne contemnas cum senuerit mater tua.<br class="calibre6"/>
<span id="x23_23" class="vn">23</span> Veritatem eme, et noli vendere sapientiam,<br class="calibre6"/> et doctrinam, et intelligentiam.<br class="calibre6"/>
<span id="x23_24" class="vn">24</span> Exsultat gaudio pater justi ;<br class="calibre6"/> qui sapientem genuit, lætabitur in eo.<br class="calibre6"/>
<span id="x23_25" class="vn">25</span> Gaudeat pater tuus et mater tua,<br class="calibre6"/> et exsultet quæ genuit te.<br class="calibre6"/>
<span id="x23_26" class="vn">26</span> Præbe, fili mi, cor tuum mihi,<br class="calibre6"/> et oculi tui vias meas custodiant.<br class="calibre6"/>
<span id="x23_27" class="vn">27</span> Fovea enim profunda est meretrix,<br class="calibre6"/> et puteus angustus aliena.<br class="calibre6"/>
<span id="x23_28" class="vn">28</span> Insidiatur in via quasi latro,<br class="calibre6"/> et quos incautos viderit, interficiet.</div><br class="calibre6"/><br class="calibre6"/>
<div class="poetry"><span id="x23_29" class="vn">29</span> Cui væ ? cujus patri væ ?<br class="calibre6"/> cui rixæ ? cui foveæ ?<br class="calibre6"/> cui sine causa vulnera ? cui suffusio oculorum ?<br class="calibre6"/>
<span id="x23_30" class="vn">30</span> nonne his qui commorantur in vino,<br class="calibre6"/> et student calicibus epotandis ?<br class="calibre6"/>
<span id="x23_31" class="vn">31</span> Ne intuearis vinum quando flavescit,<br class="calibre6"/> cum splenduerit in vitro color ejus :<br class="calibre6"/> ingreditur blande,<br class="calibre6"/>
<span id="x23_32" class="vn">32</span> sed in novissimo mordebit ut coluber,<br class="calibre6"/> et sicut regulus venena diffundet.<br class="calibre6"/>
<span id="x23_33" class="vn">33</span> Oculi tui videbunt extraneas,<br class="calibre6"/> et cor tuum loquetur perversa.<br class="calibre6"/>
<span id="x23_34" class="vn">34</span> Et eris sicut dormiens in medio mari,<br class="calibre6"/> et quasi sopitus gubernator, amisso clavo.<br class="calibre6"/>
<span id="x23_35" class="vn">35</span> Et dices : Verberaverunt me, sed non dolui ;<br class="calibre6"/> traxerunt me, et ego non sensi.<br class="calibre6"/> Quando evigilabo, et rursus vina reperiam ?</div>
</div><div class="calibre5" id="calibre_pb_23"></div></body></html>
