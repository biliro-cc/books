<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Melior est sapientia quam vires,<br class="calibre6"/> et vir prudens quam fortis.<br class="calibre6"/>
<span id="x6_2" class="vn">2</span> Audite ergo, reges, et intelligite ;<br class="calibre6"/> discite, judices finium terræ.<br class="calibre6"/>
<span id="x6_3" class="vn">3</span> Præbete aures, vos qui continetis multitudines,<br class="calibre6"/> et placetis vobis in turbis nationum.<br class="calibre6"/>
<span id="x6_4" class="vn">4</span> Quoniam data est a Domino potestas vobis,<br class="calibre6"/> et virtus ab Altissimo :<br class="calibre6"/> qui interrogabit opera vestra, et cogitationes scrutabitur.<br class="calibre6"/>
<span id="x6_5" class="vn">5</span> Quoniam cum essetis ministri regni illius,<br class="calibre6"/> non recte judicastis, nec custodistis legem justitiæ,<br class="calibre6"/> neque secundum voluntatem Dei ambulastis.<br class="calibre6"/>
<span id="x6_6" class="vn">6</span> Horrende et cito apparebit vobis,<br class="calibre6"/> quoniam judicium durissimum his qui præsunt fiet.<br class="calibre6"/>
<span id="x6_7" class="vn">7</span> Exiguo enim conceditur misericordia ;<br class="calibre6"/> potentes autem potenter tormenta patientur.<br class="calibre6"/>
<span id="x6_8" class="vn">8</span> Non enim subtrahet personam cujusquam Deus,<br class="calibre6"/> nec verebitur magnitudinem ejus cujusquam,<br class="calibre6"/> quoniam pusillum et magnum ipse fecit,<br class="calibre6"/> et æqualiter cura est illi de omnibus.<br class="calibre6"/>
<span id="x6_9" class="vn">9</span> Fortioribus autem fortior instat cruciatio.<br class="calibre6"/>
<span id="x6_10" class="vn">10</span> Ad vos ergo, reges, sunt hi sermones mei :<br class="calibre6"/> ut discatis sapientiam, et non excidatis.<br class="calibre6"/>
<span id="x6_11" class="vn">11</span> Qui enim custodierint justa juste, justificabuntur ;<br class="calibre6"/> et qui didicerint ista, invenient quid respondeant.<br class="calibre6"/>
<span id="x6_12" class="vn">12</span> Concupiscite ergo sermones meos ;<br class="calibre6"/> diligite illos, et habebitis disciplinam.<br class="calibre6"/>
<span id="x6_13" class="vn">13</span> Clara est, et quæ numquam marcescit, sapientia :<br class="calibre6"/> et facile videtur ab his qui diligunt eam,<br class="calibre6"/> et invenitur ab his qui quærunt illam.<br class="calibre6"/>
<span id="x6_14" class="vn">14</span> Præoccupat qui se concupiscunt,<br class="calibre6"/> ut illis se prior ostendat.<br class="calibre6"/>
<span id="x6_15" class="vn">15</span> Qui de luce vigilaverit ad illam non laborabit ;<br class="calibre6"/> assidentem enim illam foribus suis inveniet.<br class="calibre6"/>
<span id="x6_16" class="vn">16</span> Cogitare ergo de illa sensus est consummatus,<br class="calibre6"/> et qui vigilaverit propter illam cito securus erit.<br class="calibre6"/>
<span id="x6_17" class="vn">17</span> Quoniam dignos se ipsa circuit quærens,<br class="calibre6"/> et in viis ostendit se hilariter,<br class="calibre6"/> et in omni providentia occurrit illis.<br class="calibre6"/>
<span id="x6_18" class="vn">18</span> Initium enim illius verissima est disciplinæ concupiscentia.<br class="calibre6"/>
<span id="x6_19" class="vn">19</span> Cura ergo disciplinæ dilectio est,<br class="calibre6"/> et dilectio custodia legum illius est ;<br class="calibre6"/> custoditio autem legum consummatio incorruptionis est ;<br class="calibre6"/>
<span id="x6_20" class="vn">20</span> incorruptio autem facit esse proximum Deo.<br class="calibre6"/>
<span id="x6_21" class="vn">21</span> Concupiscentia itaque sapientiæ deducit ad regnum perpetuum.<br class="calibre6"/>
<span id="x6_22" class="vn">22</span> Si ergo delectamini sedibus et sceptris, o reges populi,<br class="calibre6"/> diligite sapientiam, ut in perpetuum regnetis :<br class="calibre6"/>
<span id="x6_23" class="vn">23</span> diligite lumen sapientiæ, omnes qui præestis populis.</div><br class="calibre6"/><br class="calibre6"/>
<div class="poetry"><span id="x6_24" class="vn">24</span> Quid est autem sapientia, et quemadmodum facta sit, referam,<br class="calibre6"/> et non abscondam a vobis sacramenta Dei :<br class="calibre6"/> sed ab initio nativitatis investigabo,<br class="calibre6"/> et ponam in lucem scientiam illius,<br class="calibre6"/> et non præteribo veritatem.<br class="calibre6"/>
<span id="x6_25" class="vn">25</span> Neque cum invidia tabescente iter habebo,<br class="calibre6"/> quoniam talis homo non erit particeps sapientiæ.<br class="calibre6"/>
<span id="x6_26" class="vn">26</span> Multitudo autem sapientium sanitas est orbis terrarum,<br class="calibre6"/> et rex sapiens stabilimentum populi est.<br class="calibre6"/>
<span id="x6_27" class="vn">27</span> Ergo accipite disciplinam per sermones meos,<br class="calibre6"/> et proderit vobis.</div>
</div><div class="calibre5" id="calibre_pb_6"></div></body></html>
