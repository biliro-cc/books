<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c65" id="c65"><span class="chapter-num">65</span></a><div class="poetry"> <span id="x65_1" class="vn">1</span> Quæsierunt me qui ante non interrogabant ;<br class="calibre6"/> invenerunt qui non quæsierunt me.<br class="calibre6"/> Dixi : Ecce ego, ecce ego,<br class="calibre6"/> ad gentem quæ non invocabat nomen meum.<br class="calibre6"/>
<span id="x65_2" class="vn">2</span> Expandi manus meas tota die<br class="calibre6"/> ad populum incredulum,<br class="calibre6"/> qui graditur in via non bona<br class="calibre6"/> post cogitationes suas.<br class="calibre6"/>
<span id="x65_3" class="vn">3</span> Populus qui ad iracundiam provocat me<br class="calibre6"/> ante faciem meam semper ;<br class="calibre6"/> qui immolant in hortis,<br class="calibre6"/> et sacrificant super lateres ;<br class="calibre6"/>
<span id="x65_4" class="vn">4</span> qui habitant in sepulchris,<br class="calibre6"/> et in delubris idolorum dormiunt ;<br class="calibre6"/> qui comedunt carnem suillam,<br class="calibre6"/> et jus profanum in vasis eorum ;<br class="calibre6"/>
<span id="x65_5" class="vn">5</span> qui dicunt : Recede a me,<br class="calibre6"/> non appropinques mihi, quia immundus es.<br class="calibre6"/> Isti fumus erunt in furore meo,<br class="calibre6"/> ignis ardens tota die.<br class="calibre6"/>
<span id="x65_6" class="vn">6</span> Ecce scriptum est coram me :<br class="calibre6"/> Non tacebo, sed reddam,<br class="calibre6"/> et retribuam in sinum eorum.<br class="calibre6"/>
<span id="x65_7" class="vn">7</span> Iniquitates vestras, et iniquitates patrum vestrorum simul,<br class="calibre6"/> dicit Dominus ;<br class="calibre6"/> qui sacrificaverunt super montes,<br class="calibre6"/> et super colles exprobraverunt mihi ;<br class="calibre6"/> et remetiar opus eorum primum<br class="calibre6"/> in sinu eorum.<br class="calibre6"/>
<span id="x65_8" class="vn">8</span> Hæc dicit Dominus :<br class="calibre6"/> Quomodo si inveniatur granum in botro,<br class="calibre6"/> et dicatur : Ne dissipes illud,<br class="calibre6"/> quoniam benedictio est :<br class="calibre6"/> sic faciam propter servos meos,<br class="calibre6"/> ut non disperdam totum.<br class="calibre6"/>
<span id="x65_9" class="vn">9</span> Et educam de Jacob semen,<br class="calibre6"/> et de Juda possidentem montes meos ;<br class="calibre6"/> et hæreditabunt eam electi mei,<br class="calibre6"/> et servi mei habitabunt ibi.<br class="calibre6"/>
<span id="x65_10" class="vn">10</span> Et erunt campestria in caulas gregum,<br class="calibre6"/> et vallis Achor in cubile armentorum,<br class="calibre6"/> populo meo qui requisierunt me.<br class="calibre6"/>
<span id="x65_11" class="vn">11</span> Et vos qui dereliquistis Dominum,<br class="calibre6"/> qui obliti estis montem sanctum meum,<br class="calibre6"/> qui ponitis fortunæ mensam,<br class="calibre6"/> et libatis super eam :<br class="calibre6"/>
<span id="x65_12" class="vn">12</span> numerabo vos in gladio,<br class="calibre6"/> et omnes in cæde corruetis :<br class="calibre6"/> pro eo quod vocavi, et non respondistis ;<br class="calibre6"/> locutus sum, et non audistis ;<br class="calibre6"/> et faciebatis malum in oculis meis,<br class="calibre6"/> et quæ nolui elegistis.<br class="calibre6"/>
<span id="x65_13" class="vn">13</span> Propter hoc hæc dicit Dominus Deus :<br class="calibre6"/> Ecce servi mei comedent,<br class="calibre6"/> et vos esurietis ;<br class="calibre6"/> ecce servi mei bibent,<br class="calibre6"/> et vos sitietis ;<br class="calibre6"/>
<span id="x65_14" class="vn">14</span> ecce servi mei lætabuntur,<br class="calibre6"/> et vos confundemini ;<br class="calibre6"/> ecce servi mei laudabunt præ exsultatione cordis,<br class="calibre6"/> et vos clamabitis præ dolore cordis,<br class="calibre6"/> et præ contritione spiritus ululabitis,<br class="calibre6"/>
<span id="x65_15" class="vn">15</span> et dimittetis nomen vestrum in juramentum electis meis ;<br class="calibre6"/> et interficiet te Dominus Deus,<br class="calibre6"/> et servos suos vocabit nomine alio :<br class="calibre6"/>
<span id="x65_16" class="vn">16</span> in quo qui benedictus est super terram<br class="calibre6"/> benedicetur in Deo, amen,<br class="calibre6"/> et qui jurat in terra<br class="calibre6"/> jurabit in Deo, amen :<br class="calibre6"/> quia oblivioni traditæ sunt angustiæ priores,<br class="calibre6"/> et quia absconditæ sunt ab oculis meis.<br class="calibre6"/>
<span id="x65_17" class="vn">17</span> Ecce enim ego creo cælos novos,<br class="calibre6"/> et terram novam ;<br class="calibre6"/> et non erunt in memoria priora,<br class="calibre6"/> et non ascendent super cor.<br class="calibre6"/>
<span id="x65_18" class="vn">18</span> Sed gaudebitis et exsultabitis usque in sempiternum<br class="calibre6"/> in his quæ ego creo :<br class="calibre6"/> quia ecce ego creo Jerusalem exsultationem,<br class="calibre6"/> et populum ejus gaudium.<br class="calibre6"/>
<span id="x65_19" class="vn">19</span> Et exsultabo in Jerusalem,<br class="calibre6"/> et gaudebo in populo meo,<br class="calibre6"/> et non audietur in eo ultra<br class="calibre6"/> vox fletus et vox clamoris.<br class="calibre6"/>
<span id="x65_20" class="vn">20</span> Non erit ibi amplius infans dierum,<br class="calibre6"/> et senex qui non impleat dies suos,<br class="calibre6"/> quoniam puer centum annorum morietur,<br class="calibre6"/> et peccator centum annorum maledictus erit.<br class="calibre6"/>
<span id="x65_21" class="vn">21</span> Et ædificabunt domos, et habitabunt ;<br class="calibre6"/> et plantabunt vineas, et comedent fructus earum.<br class="calibre6"/>
<span id="x65_22" class="vn">22</span> Non ædificabunt, et alius habitabit ;<br class="calibre6"/> non plantabunt, et alius comedet :<br class="calibre6"/> secundum enim dies ligni erunt dies populi mei,<br class="calibre6"/> et opera manuum eorum inveterabunt.<br class="calibre6"/>
<span id="x65_23" class="vn">23</span> Electi mei non laborabunt frustra,<br class="calibre6"/> neque generabunt in conturbatione,<br class="calibre6"/> quia semen benedictorum Domini est,<br class="calibre6"/> et nepotes eorum cum eis.<br class="calibre6"/>
<span id="x65_24" class="vn">24</span> Eritque antequam clament, ego exaudiam ;<br class="calibre6"/> adhuc illis loquentibus, ego audiam.<br class="calibre6"/>
<span id="x65_25" class="vn">25</span> Lupus et agnus pascentur simul,<br class="calibre6"/> leo et bos comedent paleas,<br class="calibre6"/> et serpenti pulvis panis ejus.<br class="calibre6"/> Non nocebunt, neque occident<br class="calibre6"/> in omni monte sancto meo, dicit Dominus.</div>
</div><div class="calibre5" id="calibre_pb_65"></div></body></html>
