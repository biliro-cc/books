<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Profectique inde, venimus in solitudinem, quæ ducit ad mare Rubrum, sicut mihi dixerat Dominus : et circuivimus montem Seir longo tempore.
<span id="x2_2" class="vn">2</span> Dixitque Dominus ad me :
<span id="x2_3" class="vn">3</span> Sufficit vobis circuire montem istum : ite contra aquilonem :
<span id="x2_4" class="vn">4</span> et populo præcipe, dicens : Transibitis per terminos fratrum vestrorum filiorum Esau, qui habitant in Seir, et timebunt vos.
<span id="x2_5" class="vn">5</span> Videte ergo diligenter ne moveamini contra eos. Neque enim dabo vobis de terra eorum quantum potest unius pedis calcare vestigium, quia in possessionem Esau dedi montem Seir.
<span id="x2_6" class="vn">6</span> Cibos emetis ab eis pecunia, et comedetis : aquam emptam haurietis, et bibetis.
<span id="x2_7" class="vn">7</span> Dominus Deus tuus benedixit tibi in omni opere manuum tuarum : novit iter tuum, quomodo transieris solitudinem hanc magnam, per quadraginta annos habitans tecum Dominus Deus tuus, et nihil tibi defuit.
<span id="x2_8" class="vn">8</span> Cumque transissemus fratres nostros filios Esau, qui habitabant in Seir, per viam campestrem de Elath, et de Asiongaber, venimus ad iter quod ducit in desertum Moab.<br class="calibre6"/><br class="calibre6"/>
<span id="x2_9" class="vn">9</span> Dixitque Dominus ad me : Non pugnes contra Moabitas, nec ineas adversus eos prælium : non enim dabo tibi quidquam de terra eorum, quia filiis Loth tradidi Ar in possessionem.
<span id="x2_10" class="vn">10</span> Emim primi fuerunt habitatores ejus, populus magnus, et validus, et tam excelsus ut de Enacim stirpe,
<span id="x2_11" class="vn">11</span> quasi gigantes crederentur, et essent similes filiorum Enacim. Denique Moabitæ appellant eos Emim.
<span id="x2_12" class="vn">12</span> In Seir autem prius habitaverunt Horrhæi : quibus expulsis atque deletis, habitaverunt filii Esau, sicut fecit Israël in terra possessionis suæ, quam dedit illi Dominus.
<span id="x2_13" class="vn">13</span> Surgentes ergo ut transiremus torrentem Zared, venimus ad eum.
<span id="x2_14" class="vn">14</span> Tempus autem, quo ambulavimus de Cadesbarne usque ad transitum torrentis Zared, triginta et octo annorum fuit : donec consumeretur omnis generatio hominum bellatorum de castris, sicut juraverat Dominus :
<span id="x2_15" class="vn">15</span> cujus manus fuit adversum eos, ut interirent de castrorum medio.<br class="calibre6"/><br class="calibre6"/>
<span id="x2_16" class="vn">16</span> Postquam autem universi ceciderunt pugnatores,
<span id="x2_17" class="vn">17</span> locutus est Dominus ad me, dicens :
<span id="x2_18" class="vn">18</span> Tu transibis hodie terminos Moab, urbem nomine Ar :
<span id="x2_19" class="vn">19</span> et accedens in vicina filiorum Ammon, cave ne pugnes contra eos, nec movearis ad prælium : non enim dabo tibi de terra filiorum Ammon, quia filiis Loth dedi eam in possessionem.
<span id="x2_20" class="vn">20</span> Terra gigantum reputata est : et in ipsa olim habitaverunt gigantes, quos Ammonitæ vocant Zomzommim,
<span id="x2_21" class="vn">21</span> populus magnus, et multus, et proceræ longitudinis, sicut Enacim, quos delevit Dominus a facie eorum : et fecit illos habitare pro eis,
<span id="x2_22" class="vn">22</span> sicut fecerat filiis Esau, qui habitant in Seir, delens Horrhæos, et terram eorum illis tradens, quam possident usque in præsens.
<span id="x2_23" class="vn">23</span> Hevæos quoque, qui habitabant in Haserim usque Gazan, Cappadoces expulerunt : qui egressi de Cappadocia deleverunt eos, et habitaverunt pro illis.
<span id="x2_24" class="vn">24</span> Surgite, et transite torrentem Arnon : ecce tradidi in manu tua Sehon regem Hesebon Amorrhæum, et terram ejus incipe possidere, et committe adversus eum prælium.
<span id="x2_25" class="vn">25</span> Hodie incipiam mittere terrorem atque formidinem tuam in populos, qui habitant sub omni cælo : ut audito nomine tuo paveant, et in morem parturientium contremiscant, et dolore teneantur.<br class="calibre6"/><br class="calibre6"/>
<span id="x2_26" class="vn">26</span> Misi ergo nuntios de solitudine Cademoth ad Sehon regem Hesebon verbis pacificis, dicens :
<span id="x2_27" class="vn">27</span> Transibimus per terram tuam : publica gradiemur via ; non declinabimus neque ad dexteram, neque ad sinistram.
<span id="x2_28" class="vn">28</span> Alimenta pretio vende nobis, ut vescamur : aquam pecunia tribue, et sic bibemus. Tantum est ut nobis concedas transitum,
<span id="x2_29" class="vn">29</span> sicut fecerunt filii Esau, qui habitant in Seir, et Moabitæ, qui morantur in Ar : donec veniamus ad Jordanem, et transeamus ad terram, quam Dominus Deus noster daturus est nobis.
<span id="x2_30" class="vn">30</span> Noluitque Sehon rex Hesebon dare nobis transitum : quia induraverat Dominus Deus tuus spiritum ejus, et obfirmaverat cor illius, ut traderetur in manus tuas, sicut nunc vides.
<span id="x2_31" class="vn">31</span> Dixitque Dominus ad me : Ecce cœpi tibi tradere Sehon, et terram ejus : incipe possidere eam.
<span id="x2_32" class="vn">32</span> Egressusque est Sehon obviam nobis cum omni populo suo ad prælium in Jasa.
<span id="x2_33" class="vn">33</span> Et tradidit eum Dominus Deus noster nobis : percussimusque eum cum filiis suis et omni populo suo.
<span id="x2_34" class="vn">34</span> Cunctasque urbes in tempore illo cepimus, interfectis habitatoribus earum, viris ac mulieribus et parvulis : non reliquimus in eis quidquam,
<span id="x2_35" class="vn">35</span> absque jumentis, quæ in partem venere prædantium : et spoliis urbium, quas cepimus
<span id="x2_36" class="vn">36</span> ab Aroër, quæ est super ripam torrentis Arnon, oppido quod in valle situm est, usque Galaad. Non fuit vicus et civitas, quæ nostras effugeret manus : omnes tradidit Dominus Deus noster nobis,
<span id="x2_37" class="vn">37</span> absque terra filiorum Ammon, ad quam non accessimus : et cunctis quæ adjacent torrenti Jeboc, et urbibus montanis, universisque locis, a quibus nos prohibuit Dominus Deus noster.
</div><div class="calibre5" id="calibre_pb_2"></div></body></html>
