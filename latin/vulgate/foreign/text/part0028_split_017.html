<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a><div class="poetry"> <span id="x17_1" class="vn">1</span> Peccatum Juda scriptum est stylo ferreo<br class="calibre6"/> in ungue adamantino,<br class="calibre6"/> exaratum super latitudinem cordis eorum,<br class="calibre6"/> et in cornibus ararum eorum.<br class="calibre6"/>
<span id="x17_2" class="vn">2</span> Cum recordati fuerint filii eorum ararum suarum,<br class="calibre6"/> et lucorum suorum,<br class="calibre6"/> lignorumque frondentium,<br class="calibre6"/> in montibus excelsis,<br class="calibre6"/>
<span id="x17_3" class="vn">3</span> sacrificantes in agro :<br class="calibre6"/> fortitudinem tuam, et omnes thesauros tuos in direptionem dabo ;<br class="calibre6"/> excelsa tua propter peccata in universis finibus tuis.<br class="calibre6"/>
<span id="x17_4" class="vn">4</span> Et relinqueris sola ab hæreditate tua, quam dedi tibi,<br class="calibre6"/> et servire te faciam inimicis tuis in terra quam ignoras :<br class="calibre6"/> quoniam ignem succendisti in furore meo :<br class="calibre6"/> usque in æternum ardebit.</div><br class="calibre6"/><br class="calibre6"/>
<div class="poetry"><span id="x17_5" class="vn">5</span> Hæc dicit Dominus :<br class="calibre6"/> Maledictus homo qui confidit in homine,<br class="calibre6"/> et ponit carnem brachium suum,<br class="calibre6"/> et a Domino recedit cor ejus.<br class="calibre6"/>
<span id="x17_6" class="vn">6</span> Erit enim quasi myricæ in deserto,<br class="calibre6"/> et non videbit cum venerit bonum :<br class="calibre6"/> sed habitabit in siccitate in deserto,<br class="calibre6"/> in terra salsuginis et inhabitabili.<br class="calibre6"/>
<span id="x17_7" class="vn">7</span> Benedictus vir qui confidit in Domino,<br class="calibre6"/> et erit Dominus fiducia ejus.<br class="calibre6"/>
<span id="x17_8" class="vn">8</span> Et erit quasi lignum quod transplantatur super aquas,<br class="calibre6"/> quod ad humorem mittit radices suas,<br class="calibre6"/> et non timebit cum venerit æstus :<br class="calibre6"/> et erit folium ejus viride,<br class="calibre6"/> et in tempore siccitatis non erit sollicitum,<br class="calibre6"/> nec aliquando desinet facere fructum.<br class="calibre6"/>
<span id="x17_9" class="vn">9</span> Pravum est cor omnium, et inscrutabile :<br class="calibre6"/> quis cognoscet illud ?<br class="calibre6"/>
<span id="x17_10" class="vn">10</span> Ego Dominus scrutans cor,<br class="calibre6"/> et probans renes :<br class="calibre6"/> qui do unicuique juxta viam suam,<br class="calibre6"/> et juxta fructum adinventionum suarum.<br class="calibre6"/>
<span id="x17_11" class="vn">11</span> Perdix fovit quæ non peperit :<br class="calibre6"/> fecit divitias, et non in judicio :<br class="calibre6"/> in dimidio dierum suorum derelinquet eas,<br class="calibre6"/> et in novissimo suo erit insipiens.<br class="calibre6"/>
<span id="x17_12" class="vn">12</span> Solium gloriæ altitudinis a principio,<br class="calibre6"/> locus sanctificationis nostræ.<br class="calibre6"/>
<span id="x17_13" class="vn">13</span> Exspectatio Israël, Domine,<br class="calibre6"/> omnes qui te derelinquunt confundentur :<br class="calibre6"/> recedentes a te, in terra scribentur,<br class="calibre6"/> quoniam dereliquerunt venam aquarum viventium Dominum.<br class="calibre6"/>
<span id="x17_14" class="vn">14</span> Sana me, Domine, et sanabor :<br class="calibre6"/> salvum me fac, et salvus ero :<br class="calibre6"/> quoniam laus mea tu es.<br class="calibre6"/>
<span id="x17_15" class="vn">15</span> Ecce ipsi dicunt ad me :<br class="calibre6"/> Ubi est verbum Domini ? veniat :<br class="calibre6"/>
<span id="x17_16" class="vn">16</span> et ego non sum turbatus, te pastorem sequens :<br class="calibre6"/> et diem hominis non desideravi, tu scis :<br class="calibre6"/> quod egressum est de labiis meis, rectum in conspectu tuo fuit.<br class="calibre6"/>
<span id="x17_17" class="vn">17</span> Non sis tu mihi formidini :<br class="calibre6"/> spes mea tu in die afflictionis.<br class="calibre6"/>
<span id="x17_18" class="vn">18</span> Confundantur qui me persequuntur,<br class="calibre6"/> et non confundar ego :<br class="calibre6"/> paveant illi,<br class="calibre6"/> et non paveam ego :<br class="calibre6"/> induc super eos diem afflictionis,<br class="calibre6"/> et duplici contritione contere eos.</div><br class="calibre6"/><br class="calibre6"/>
<span id="x17_19" class="vn">19</span> Hæc dicit Dominus ad me : Vade, et sta in porta filiorum populi, per quam ingrediuntur reges Juda, et egrediuntur, et in cunctis portis Jerusalem :
<span id="x17_20" class="vn">20</span> et dices ad eos : <div class="poetry">Audite verbum Domini,<br class="calibre6"/> reges Juda, et omnis Juda,<br class="calibre6"/> cunctique habitatores Jerusalem,<br class="calibre6"/> qui ingredimini per portas istas.<br class="calibre6"/>
<span id="x17_21" class="vn">21</span> Hæc dicit Dominus :<br class="calibre6"/> Custodite animas vestras,<br class="calibre6"/> et nolite portare pondera in die sabbati,<br class="calibre6"/> nec inferatis per portas Jerusalem :<br class="calibre6"/>
<span id="x17_22" class="vn">22</span> et nolite ejicere onera de domibus vestris in die sabbati,<br class="calibre6"/> et omne opus non facietis :<br class="calibre6"/> sanctificate diem sabbati,<br class="calibre6"/> sicut præcepi patribus vestris.<br class="calibre6"/>
<span id="x17_23" class="vn">23</span> Et non audierunt, nec inclinaverunt aurem suam :<br class="calibre6"/> sed induraverunt cervicem suam, ne audirent me,<br class="calibre6"/> et ne acciperent disciplinam.<br class="calibre6"/>
<span id="x17_24" class="vn">24</span> Et erit : si audieritis me, dicit Dominus,<br class="calibre6"/> ut non inferatis onera per portas civitatis hujus in die sabbati :<br class="calibre6"/> et si sanctificaveritis diem sabbati,<br class="calibre6"/> ne faciatis in eo omne opus :<br class="calibre6"/>
<span id="x17_25" class="vn">25</span> ingredientur per portas civitatis hujus reges et principes,<br class="calibre6"/> sedentes super solium David,<br class="calibre6"/> et ascendentes in curribus et equis,<br class="calibre6"/> ipsi et principes eorum,<br class="calibre6"/> viri Juda, et habitatores Jerusalem :<br class="calibre6"/> et habitabitur civitas hæc in sempiternum.<br class="calibre6"/>
<span id="x17_26" class="vn">26</span> Et venient de civitatibus Juda,<br class="calibre6"/> et de circuitu Jerusalem,<br class="calibre6"/> et de terra Benjamin,<br class="calibre6"/> et de campestribus, et de montuosis, et ab austro,<br class="calibre6"/> portantes holocaustum, et victimam,<br class="calibre6"/> et sacrificium, et thus,<br class="calibre6"/> et inferent oblationem in domum Domini.<br class="calibre6"/>
<span id="x17_27" class="vn">27</span> Si autem non audieritis me<br class="calibre6"/> ut sanctificetis diem sabbati,<br class="calibre6"/> et ne portetis onus,<br class="calibre6"/> et ne inferatis per portas Jerusalem in die sabbati,<br class="calibre6"/> succendam ignem in portis ejus,<br class="calibre6"/> et devorabit domos Jerusalem,<br class="calibre6"/> et non extinguetur.</div>
</div><div class="calibre5" id="calibre_pb_17"></div></body></html>
