<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis dæmoniorum,
<span id="x4_2" class="vn">2</span> in hypocrisi loquentium mendacium, et cauteriatam habentium suam conscientiam,
<span id="x4_3" class="vn">3</span> prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem.
<span id="x4_4" class="vn">4</span> Quia omnis creatura Dei bona est, et nihil rejiciendum quod cum gratiarum actione percipitur :
<span id="x4_5" class="vn">5</span> sanctificatur enim per verbum Dei, et orationem.<br class="calibre6"/><br class="calibre6"/>
<span id="x4_6" class="vn">6</span> Hæc proponens fratribus, bonus eris minister Christi Jesu enutritus verbis fidei, et bonæ doctrinæ, quam assecutus es.
<span id="x4_7" class="vn">7</span> Ineptas autem, et aniles fabulas devita : exerce autem teipsum ad pietatem.
<span id="x4_8" class="vn">8</span> Nam corporalis exercitatio, ad modicum utilis est : pietas autem ad omnia utilis est, promissionem habens vitæ, quæ nunc est, et futuræ.
<span id="x4_9" class="vn">9</span> Fidelis sermo, et omni acceptione dignus.
<span id="x4_10" class="vn">10</span> In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium.
<span id="x4_11" class="vn">11</span> Præcipe hæc, et doce.
<span id="x4_12" class="vn">12</span> Nemo adolescentiam tuam contemnat : sed exemplum esto fidelium in verbo, in conversatione, in caritate, in fide, in castitate.
<span id="x4_13" class="vn">13</span> Dum venio, attende lectioni, exhortationi, et doctrinæ.
<span id="x4_14" class="vn">14</span> Noli negligere gratiam, quæ in te est, quæ data est tibi per prophetiam, cum impositione manuum presbyterii.
<span id="x4_15" class="vn">15</span> Hæc meditare, in his esto : ut profectus tuus manifestus sit omnibus.
<span id="x4_16" class="vn">16</span> Attende tibi, et doctrinæ : insta in illis. Hoc enim faciens, et teipsum salvum facies, et eos qui te audiunt.
</div><div class="calibre5" id="calibre_pb_4"></div></body></html>
