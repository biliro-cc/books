<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a><div class="poetry"> <span id="x19_1" class="vn">1</span> Operarius ebriosus non locupletabitur :<br class="calibre6"/> et qui spernit modica paulatim decidet.<br class="calibre6"/>
<span id="x19_2" class="vn">2</span> Vinum et mulieres apostatare faciunt sapientes,<br class="calibre6"/> et arguent sensatos.<br class="calibre6"/>
<span id="x19_3" class="vn">3</span> Et qui se jungit fornicariis erit nequam :<br class="calibre6"/> putredo et vermes hæreditabunt illum :<br class="calibre6"/> et extolletur in exemplum majus,<br class="calibre6"/> et tolletur de numero anima ejus.</div><br class="calibre6"/><br class="calibre6"/>
<div class="poetry"><span id="x19_4" class="vn">4</span> Qui credit cito levis corde est, et minorabitur :<br class="calibre6"/> et qui delinquit in animam suam, insuper habebitur.<br class="calibre6"/>
<span id="x19_5" class="vn">5</span> Qui gaudet iniquitate, denotabitur :<br class="calibre6"/> et qui odit correptionem, minuetur vita :<br class="calibre6"/> et qui odit loquacitatem, extinguit malitiam.<br class="calibre6"/>
<span id="x19_6" class="vn">6</span> Qui peccat in animam suam, pœnitebit :<br class="calibre6"/> et qui jucundatur in malitia, denotabitur.<br class="calibre6"/>
<span id="x19_7" class="vn">7</span> Ne iteres verbum nequam et durum,<br class="calibre6"/> et non minoraberis.<br class="calibre6"/>
<span id="x19_8" class="vn">8</span> Amico et inimico noli narrare sensum tuum :<br class="calibre6"/> et si est tibi delictum, noli denudare :<br class="calibre6"/>
<span id="x19_9" class="vn">9</span> audiet enim te, et custodiet te,<br class="calibre6"/> et quasi defendens peccatum, odiet te,<br class="calibre6"/> et sic aderit tibi semper.<br class="calibre6"/>
<span id="x19_10" class="vn">10</span> Audisti verbum adversus proximum tuum ?<br class="calibre6"/> commoriatur in te, fidens quoniam non te dirumpet.<br class="calibre6"/>
<span id="x19_11" class="vn">11</span> A facie verbi parturit fatuus,<br class="calibre6"/> tamquam gemitus partus infantis.<br class="calibre6"/>
<span id="x19_12" class="vn">12</span> Sagitta infixa femori carnis,<br class="calibre6"/> sic verbum in corde stulti.<br class="calibre6"/>
<span id="x19_13" class="vn">13</span> Corripe amicum,<br class="calibre6"/> ne forte non intellexerit, et dicat : Non feci :<br class="calibre6"/> aut, si fecerit, ne iterum addat facere.<br class="calibre6"/>
<span id="x19_14" class="vn">14</span> Corripe proximum, ne forte non dixerit :<br class="calibre6"/> et si dixerit, ne forte iteret.<br class="calibre6"/>
<span id="x19_15" class="vn">15</span> Corripe amicum, sæpe enim fit commissio :<br class="calibre6"/>
<span id="x19_16" class="vn">16</span> et non omni verbo credas.<br class="calibre6"/> Est qui labitur lingua, sed non ex animo :<br class="calibre6"/>
<span id="x19_17" class="vn">17</span> quis est enim qui non deliquerit in lingua sua ?</div><br class="calibre6"/><br class="calibre6"/> <div class="poetry">Corripe proximum antequam commineris,<br class="calibre6"/>
<span id="x19_18" class="vn">18</span> et da locum timori Altissimi :<br class="calibre6"/> quia omnis sapientia timor Dei, et in illa timere Deum,<br class="calibre6"/> et in omni sapientia dispositio legis.<br class="calibre6"/>
<span id="x19_19" class="vn">19</span> Et non est sapientia nequitiæ disciplina,<br class="calibre6"/> et non est cogitatus peccatorum prudentia.<br class="calibre6"/>
<span id="x19_20" class="vn">20</span> Est nequitia, et in ipsa execratio,<br class="calibre6"/> et est insipiens qui minuitur sapientia.<br class="calibre6"/>
<span id="x19_21" class="vn">21</span> Melior est homo qui minuitur sapientia,<br class="calibre6"/> et deficiens sensu, in timore,<br class="calibre6"/> quam qui abundat sensu,<br class="calibre6"/> et transgreditur legem Altissimi.<br class="calibre6"/>
<span id="x19_22" class="vn">22</span> Est solertia certa, et ipsa iniqua :<br class="calibre6"/>
<span id="x19_23" class="vn">23</span> et est qui emittit verbum certum enarrans veritatem.<br class="calibre6"/> Est qui nequiter humiliat se,<br class="calibre6"/> et interiora ejus plena sunt dolo :<br class="calibre6"/>
<span id="x19_24" class="vn">24</span> et est qui se nimium submittit a multa humilitate :<br class="calibre6"/> et est qui inclinat faciem suam,<br class="calibre6"/> et fingit se non videre quod ignoratum est :<br class="calibre6"/>
<span id="x19_25" class="vn">25</span> et si ab imbecillitate virium vetetur peccare,<br class="calibre6"/> si invenerit tempus malefaciendi, malefaciet.<br class="calibre6"/>
<span id="x19_26" class="vn">26</span> Ex visu cognoscitur vir,<br class="calibre6"/> et ab occursu faciei cognoscitur sensatus.<br class="calibre6"/>
<span id="x19_27" class="vn">27</span> Amictus corporis, et risus dentium,<br class="calibre6"/> et ingressus hominis, enuntiant de illo.<br class="calibre6"/>
<span id="x19_28" class="vn">28</span> Est correptio mendax in ira contumeliosi,<br class="calibre6"/> et est judicium quod non probatur esse bonum :<br class="calibre6"/> et est tacens, et ipse est prudens.</div>
</div><div class="calibre5" id="calibre_pb_19"></div></body></html>
