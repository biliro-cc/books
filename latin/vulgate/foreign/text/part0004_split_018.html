<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> Dixitque Dominus ad Aaron : Tu, et filii tui, et domus patris tui tecum, portabitis iniquitatem sanctuarii : et tu et filii tui simul sustinebitis peccata sacerdotii vestri.
<span id="x18_2" class="vn">2</span> Sed et fratres tuos de tribu Levi, et sceptrum patris tui sume tecum, præstoque sint, et ministrent tibi : tu autem et filii tui ministrabitis in tabernaculo testimonii.
<span id="x18_3" class="vn">3</span> Excubabuntque Levitæ ad præcepta tua, et ad cuncta opera tabernaculi : ita dumtaxat ut ad vasa sanctuarii et ad altare non accedant, ne et illi moriantur, et vos pereatis simul.
<span id="x18_4" class="vn">4</span> Sint autem tecum, et excubent in custodiis tabernaculi, et in omnibus cæremoniis ejus. Alienigena non miscebitur vobis.
<span id="x18_5" class="vn">5</span> Excubate in custodia sanctuarii, et in ministerio altaris : ne oriatur indignatio super filios Israël.
<span id="x18_6" class="vn">6</span> Ego dedi vobis fratres vestros Levitas de medio filiorum Israël, et tradidi donum Domino, ut serviant in ministeriis tabernaculi ejus.
<span id="x18_7" class="vn">7</span> Tu autem et filii tui custodite sacerdotium vestrum : et omnia quæ ad cultum altaris pertinent, et intra velum sunt, per sacerdotes administrabuntur : si quis externus accesserit, occidetur.<br class="calibre6"/><br class="calibre6"/>
<span id="x18_8" class="vn">8</span> Locutusque est Dominus ad Aaron : Ecce dedi tibi custodiam primitiarum mearum. Omnia quæ sanctificantur a filiis Israël, tradidi tibi et filiis tuis pro officio sacerdotali legitima sempiterna.
<span id="x18_9" class="vn">9</span> Hæc ergo accipies de his, quæ sanctificantur et oblata sunt Domino. Omnis oblatio, et sacrificium, et quidquid pro peccato atque delicto redditur mihi, et cedit in Sancta sanctorum, tuum erit, et filiorum tuorum.
<span id="x18_10" class="vn">10</span> In sanctuario comedes illud : mares tantum edent ex eo, quia consecratum est tibi.
<span id="x18_11" class="vn">11</span> Primitias autem, quas voverint et obtulerint filii Israël, tibi dedi, et filiis tuis, ac filiabus tuis, jure perpetuo : qui mundus est in domo tua, vescetur eis.
<span id="x18_12" class="vn">12</span> Omnem medullam olei, et vini, ac frumenti, quidquid offerunt primitiarum Domino, tibi dedi.
<span id="x18_13" class="vn">13</span> Universa frugum initia, quas gignit humus, et Domino deportantur, cedent in usus tuos : qui mundus est in domo tua, vescetur eis.
<span id="x18_14" class="vn">14</span> Omne quod ex voto reddiderint filii Israël, tuum erit.
<span id="x18_15" class="vn">15</span> Quidquid primum erumpit e vulva cunctæ carnis, quam offerunt Domino, sive ex hominibus, sive de pecoribus fuerit, tui juris erit : ita dumtaxat ut pro hominis primogenito pretium accipias, et omne animal quod immundum est redimi facias,
<span id="x18_16" class="vn">16</span> cujus redemptio erit post unum mensem, siclis argenti quinque, pondere sanctuarii. Siclus viginti obolos habet.
<span id="x18_17" class="vn">17</span> Primogenitum autem bovis, et ovis, et capræ, non facies redimi, quia sanctificata sunt Domino. Sanguinem tantum eorum fundes super altare, et adipes adolebis in suavissimum odorem Domino.
<span id="x18_18" class="vn">18</span> Carnes vero in usum tuum cedent, sicut pectusculum consecratum, et armus dexter : tua erunt.
<span id="x18_19" class="vn">19</span> Omnes primitias sanctuarii, quas offerunt filii Israël Domino, tibi dedi, et filiis, ac filiabus tuis, jure perpetuo. Pactum salis est sempiternum coram Domino, tibi ac filiis tuis.<br class="calibre6"/><br class="calibre6"/>
<span id="x18_20" class="vn">20</span> Dixitque Dominus ad Aaron : In terra eorum nihil possidebitis, nec habebitis partem inter eos : ego pars et hæreditas tua in medio filiorum Israël.
<span id="x18_21" class="vn">21</span> Filiis autem Levi dedi omnes decimas Israëlis in possessionem, pro ministerio, quo serviunt mihi in tabernaculo fœderis :
<span id="x18_22" class="vn">22</span> ut non accedant ultra filii Israël ad tabernaculum, nec committant peccatum mortiferum,
<span id="x18_23" class="vn">23</span> solis filiis Levi mihi in tabernaculo servientibus, et portantibus peccata populi. Legitimum sempiternum erit in generationibus vestris. Nihil aliud possidebunt,
<span id="x18_24" class="vn">24</span> decimarum oblatione contenti, quas in usus eorum et necessaria separavi.<br class="calibre6"/><br class="calibre6"/>
<span id="x18_25" class="vn">25</span> Locutusque est Dominus ad Moysen, dicens :
<span id="x18_26" class="vn">26</span> Præcipe Levitis, atque denuntia : Cum acceperitis a filiis Israël decimas, quas dedi vobis, primitias earum offerte Domino, id est, decimam partem decimæ,
<span id="x18_27" class="vn">27</span> ut reputetur vobis in oblationem primitivorum, tam de areis quam de torcularibus :
<span id="x18_28" class="vn">28</span> et universis quorum accipitis primitias, offerte Domino, et date Aaron sacerdoti.
<span id="x18_29" class="vn">29</span> Omnia quæ offeretis ex decimis, et in donaria Domini separabitis, optima et electa erunt.
<span id="x18_30" class="vn">30</span> Dicesque ad eos : Si præclara et meliora quæque obtuleritis ex decimis, reputabitur vobis quasi de area, et torculari dederitis primitias :
<span id="x18_31" class="vn">31</span> et comedetis eas in omnibus locis vestris, tam vos quam familiæ vestræ : quia pretium est pro ministerio, quo servitis in tabernaculo testimonii.
<span id="x18_32" class="vn">32</span> Et non peccabitis super hoc, egregia vobis et pinguia reservantes, ne polluatis oblationes filiorum Israël, et moriamini.
</div><div class="calibre5" id="calibre_pb_18"></div></body></html>
