<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Factum est autem post hæc, percussit David Philisthiim, et humiliavit eos, et tulit David frenum tributi de manu Philisthiim.
<span id="x8_2" class="vn">2</span> Et percussit Moab, et mensus est eos funiculo, coæquans terræ : mensus est autem duos funiculos, unum ad occidendum, et unum ad vivificandum : factusque est Moab David serviens sub tributo.
<span id="x8_3" class="vn">3</span> Et percussit David Adarezer filium Rohob regem Soba, quando profectus est ut dominaretur super flumen Euphraten.
<span id="x8_4" class="vn">4</span> Et captis David ex parte ejus mille septingentis equitibus, et viginti millibus peditum, subnervavit omnes jugales curruum : dereliquit autem ex eis centum currus.
<span id="x8_5" class="vn">5</span> Venit quoque Syria Damasci, ut præsidium ferret Adarezer regi Soba : et percussit David de Syria viginti duo millia virorum.
<span id="x8_6" class="vn">6</span> Et posuit David præsidium in Syria Damasci : factaque est Syria David serviens sub tributo : servavitque Dominus David in omnibus ad quæcumque profectus est.
<span id="x8_7" class="vn">7</span> Et tulit David arma aurea quæ habebant servi Adarezer, et detulit ea in Jerusalem.
<span id="x8_8" class="vn">8</span> Et de Bete et de Beroth, civitatibus Adarezer, tulit rex David æs multum nimis.
<span id="x8_9" class="vn">9</span> Audivit autem Thou rex Emath quod percussisset David omne robur Adarezer,
<span id="x8_10" class="vn">10</span> et misit Thou Joram filium suum ad regem David, ut salutaret eum congratulans, et gratias ageret : eo quod expugnasset Adarezer, et percussisset eum. Hostis quippe erat Thou Adarezer, et in manu ejus erant vasa aurea, et vasa argentea, et vasa ærea :
<span id="x8_11" class="vn">11</span> quæ et ipsa sanctificavit rex David Domino cum argento et auro quæ sanctificaverat de universis gentibus quas subegerat,
<span id="x8_12" class="vn">12</span> de Syria, et Moab, et filiis Ammon, et Philisthiim, et Amalec, et de manubiis Adarezer filii Rohob regis Soba.
<span id="x8_13" class="vn">13</span> Fecit quoque sibi David nomen cum reverteretur capta Syria in valle Salinarum, cæsis decem et octo millibus :
<span id="x8_14" class="vn">14</span> et posuit in Idumæa custodes, statuitque præsidium : et facta est universa Idumæa serviens David, et servavit Dominus David in omnibus ad quæcumque profectus est.
<span id="x8_15" class="vn">15</span> Et regnavit David super omnem Israël : faciebat quoque David judicium et justitiam omni populo suo.
<span id="x8_16" class="vn">16</span> Joab autem filius Sarviæ erat super exercitum : porro Josaphat filius Ahilud erat a commentariis :
<span id="x8_17" class="vn">17</span> et Sadoc filius Achitob, et Achimelech filius Abiathar, erant sacerdotes : et Saraias, scriba :
<span id="x8_18" class="vn">18</span> Banaias autem filius Jojadæ super Cerethi et Phelethi : filii autem David sacerdotes erant.
</div><div class="calibre5" id="calibre_pb_8"></div></body></html>
