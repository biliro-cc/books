<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Colossenses - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Volo enim vos scire qualem sollicitudinem habeam pro vobis, et pro iis qui sunt Laodiciæ, et quicumque non viderunt faciem meam in carne :
<span id="x2_2" class="vn">2</span> ut consolentur corda ipsorum, instructi in caritate, et in omnes divitias plenitudinis intellectus, in agnitionem mysterii Dei Patris et Christi Jesu :
<span id="x2_3" class="vn">3</span> in quo sunt omnes thesauri sapientiæ et scientiæ absconditi.<br class="calibre6"/><br class="calibre6"/>
<span id="x2_4" class="vn">4</span> Hoc autem dico, ut nemo vos decipiat in sublimitate sermonum.
<span id="x2_5" class="vn">5</span> Nam etsi corpore absens sum, sed spiritu vobiscum sum : gaudens, et videns ordinem vestrum, et firmamentum ejus, quæ in Christo est, fidei vestræ.
<span id="x2_6" class="vn">6</span> Sicut ergo accepistis Jesum Christum Dominum, in ipso ambulate,
<span id="x2_7" class="vn">7</span> radicati, et superædificati in ipso, et confirmati fide, sicut et didicistis, abundantes in illo in gratiarum actione.
<span id="x2_8" class="vn">8</span> Videte ne quis vos decipiat per philosophiam, et inanem fallaciam secundum traditionem hominum, secundum elementa mundi, et non secundum Christum :
<span id="x2_9" class="vn">9</span> quia in ipso inhabitat omnis plenitudo divinitatis corporaliter :
<span id="x2_10" class="vn">10</span> et estis in illo repleti, qui est caput omnis principatus et potestatis :
<span id="x2_11" class="vn">11</span> in quo et circumcisi estis circumcisione non manu facta in expoliatione corporis carnis, sed in circumcisione Christi :
<span id="x2_12" class="vn">12</span> consepulti ei in baptismo, in quo et resurrexistis per fidem operationis Dei, qui suscitavit illum a mortuis.
<span id="x2_13" class="vn">13</span> Et vos cum mortui essetis in delictis, et præputio carnis vestræ, convivificavit cum illo, donans vobis omnia delicta :
<span id="x2_14" class="vn">14</span> delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci :
<span id="x2_15" class="vn">15</span> et expolians principatus, et potestates traduxit confidenter, palam triumphans illos in semetipso.<br class="calibre6"/><br class="calibre6"/>
<span id="x2_16" class="vn">16</span> Nemo ergo vos judicet in cibo, aut in potu, aut in parte diei festi, aut neomeniæ, aut sabbatorum :
<span id="x2_17" class="vn">17</span> quæ sunt umbra futurorum : corpus autem Christi.
<span id="x2_18" class="vn">18</span> Nemo vos seducat, volens in humilitate, et religione angelorum, quæ non vidit ambulans, frustra inflatus sensu carnis suæ,
<span id="x2_19" class="vn">19</span> et non tenens caput, ex quo totum corpus per nexus, et conjunctiones subministratum, et constructum crescit in augmentum Dei.
<span id="x2_20" class="vn">20</span> Si ergo mortui estis cum Christo ab elementis hujus mundi : quid adhuc tamquam viventes in mundo decernitis ?
<span id="x2_21" class="vn">21</span> Ne tetigeritis, neque gustaveritis, neque contrectaveritis :
<span id="x2_22" class="vn">22</span> quæ sunt omnia in interitum ipso usu, secundum præcepta et doctrinas hominum :
<span id="x2_23" class="vn">23</span> quæ sunt rationem quidem habentia sapientiæ in superstitione, et humilitate, et non ad parcendum corpori, non in honore aliquo ad saturitatem carnis.
</div><div class="calibre5" id="calibre_pb_2"></div></body></html>
