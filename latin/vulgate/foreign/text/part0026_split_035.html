<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c35" id="c35"><span class="chapter-num">35</span></a><div class="poetry"> <span id="x35_1" class="vn">1</span> Qui conservat legem<br class="calibre6"/> multiplicat oblationem.<br class="calibre6"/>
<span id="x35_2" class="vn">2</span> Sacrificium salutare est attendere mandatis,<br class="calibre6"/> et discedere ab omni iniquitate.<br class="calibre6"/>
<span id="x35_3" class="vn">3</span> Et propitiationem litare sacrificii super injustitias :<br class="calibre6"/> et deprecatio pro peccatis, recedere ab injustitia.<br class="calibre6"/>
<span id="x35_4" class="vn">4</span> Retribuet gratiam qui offert similaginem :<br class="calibre6"/> et qui facit misericordiam offert sacrificium.<br class="calibre6"/>
<span id="x35_5" class="vn">5</span> Beneplacitum est Domino recedere ab iniquitate :<br class="calibre6"/> et deprecatio pro peccatis recedere ab injustitia.<br class="calibre6"/>
<span id="x35_6" class="vn">6</span> Non apparebis ante conspectum Domini vacuus :<br class="calibre6"/>
<span id="x35_7" class="vn">7</span> hæc enim omnia propter mandatum Dei fiunt.<br class="calibre6"/>
<span id="x35_8" class="vn">8</span> Oblatio justi impinguat altare,<br class="calibre6"/> et odor suavitatis est in conspectu Altissimi.<br class="calibre6"/>
<span id="x35_9" class="vn">9</span> Sacrificium justi acceptum est,<br class="calibre6"/> et memoriam ejus non obliviscetur Dominus.<br class="calibre6"/>
<span id="x35_10" class="vn">10</span> Bono animo gloriam redde Deo,<br class="calibre6"/> et non minuas primitias manuum tuarum.<br class="calibre6"/>
<span id="x35_11" class="vn">11</span> In omni dato hilarem fac vultum tuum,<br class="calibre6"/> et in exsultatione sanctifica decimas tuas.<br class="calibre6"/>
<span id="x35_12" class="vn">12</span> Da Altissimo secundum datum ejus,<br class="calibre6"/> et in bono oculo adinventionem facito manuum tuarum,<br class="calibre6"/>
<span id="x35_13" class="vn">13</span> quoniam Dominus retribuens est,<br class="calibre6"/> et septies tantum reddet tibi.<br class="calibre6"/>
<span id="x35_14" class="vn">14</span> Noli offerre munera prava,<br class="calibre6"/> non enim suscipiet illa.<br class="calibre6"/>
<span id="x35_15" class="vn">15</span> Et noli inspicere sacrificum injustum,<br class="calibre6"/> quoniam Dominus judex est,<br class="calibre6"/> et non est apud illum gloria personæ.<br class="calibre6"/>
<span id="x35_16" class="vn">16</span> Non accipiet Dominus personam in pauperem,<br class="calibre6"/> et deprecationem læsi exaudiet.<br class="calibre6"/>
<span id="x35_17" class="vn">17</span> Non despiciet preces pupilli,<br class="calibre6"/> nec viduam, si effundat loquelam gemitus.<br class="calibre6"/>
<span id="x35_18" class="vn">18</span> Nonne lacrimæ viduæ ad maxillam descendunt,<br class="calibre6"/> et exclamatio ejus super deducentem eas ?<br class="calibre6"/>
<span id="x35_19" class="vn">19</span> A maxilla enim ascendunt usque ad cælum,<br class="calibre6"/> et Dominus exauditor non delectabitur in illis.<br class="calibre6"/>
<span id="x35_20" class="vn">20</span> Qui adorat Deum in oblectatione suscipietur,<br class="calibre6"/> et deprecatio illius usque ad nubes propinquabit.</div><br class="calibre6"/><br class="calibre6"/>
<div class="poetry"><span id="x35_21" class="vn">21</span> Oratio humiliantis se nubes penetrabit,<br class="calibre6"/> et donec propinquet non consolabitur,<br class="calibre6"/> et non discedet donec Altissimus aspiciat.<br class="calibre6"/>
<span id="x35_22" class="vn">22</span> Et Dominus non elongabit :<br class="calibre6"/> et judicabit justos, et faciet judicium :<br class="calibre6"/> et Fortissimus non habebit in illis patientiam,<br class="calibre6"/> ut contribulet dorsum ipsorum :<br class="calibre6"/>
<span id="x35_23" class="vn">23</span> et gentibus reddet vindictam,<br class="calibre6"/> donec tollat plenitudinem superborum,<br class="calibre6"/> et sceptra iniquorum contribulet :<br class="calibre6"/>
<span id="x35_24" class="vn">24</span> donec reddat hominibus secundum actus suos,<br class="calibre6"/> et secundum opera Adæ, et secundum præsumptionem illius :<br class="calibre6"/>
<span id="x35_25" class="vn">25</span> donec judicet judicium plebis suæ,<br class="calibre6"/> et oblectabit justos misericordia sua.<br class="calibre6"/>
<span id="x35_26" class="vn">26</span> Speciosa misericordia Dei in tempore tribulationis,<br class="calibre6"/> quasi nubes pluviæ in tempore siccitatis.</div>
</div><div class="calibre5" id="calibre_pb_35"></div></body></html>
