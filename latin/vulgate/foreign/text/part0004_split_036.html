<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c36" id="c36"><span class="chapter-num">36</span></a> <span id="x36_1" class="vn">1</span> Accesserunt autem et principes familiarum Galaad filii Machir filii Manasse, de stirpe filiorum Joseph : locutique sunt Moysi coram principibus Israël, atque dixerunt :
<span id="x36_2" class="vn">2</span> Tibi domino nostro præcepit Dominus ut terram sorte divideres filiis Israël, et ut filiabus Salphaad fratris nostri dares possessionem debitam patri :
<span id="x36_3" class="vn">3</span> quas si alterius tribus homines uxores acceperint, sequetur possessio sua, et translata ad aliam tribum, de nostra hæreditate minuetur.
<span id="x36_4" class="vn">4</span> Atque ita fiet, ut cum jubilæus, id est, quinquagesimus annus remissionis advenerit, confundatur sortium distributio, et aliorum possessio ad alios transeat.
<span id="x36_5" class="vn">5</span> Respondit Moyses filiis Israël, et Domino præcipiente ait : Recte tribus filiorum Joseph locuta est.
<span id="x36_6" class="vn">6</span> Et hæc lex super filiabus Salphaad a Domino promulgata est : nubant quibus volunt, tantum ut suæ tribus hominibus :
<span id="x36_7" class="vn">7</span> ne commisceatur possessio filiorum Israël de tribu in tribum. Omnes enim viri ducent uxores de tribu et cognatione sua :
<span id="x36_8" class="vn">8</span> et cunctæ feminæ de eadem tribu maritos accipient : ut hæreditas permaneat in familiis,
<span id="x36_9" class="vn">9</span> nec sibi misceantur tribus, sed ita maneant
<span id="x36_10" class="vn">10</span> ut a Domino separatæ sunt. Feceruntque filiæ Salphaad ut fuerat imperatum :
<span id="x36_11" class="vn">11</span> et nupserunt Maala, et Thersa, et Hegla, et Melcha, et Noa, filiis patrui sui
<span id="x36_12" class="vn">12</span> de familia Manasse, qui fuit filius Joseph : et possessio, quæ illis fuerat attributa, mansit in tribu et familia patris earum.
<span id="x36_13" class="vn">13</span> Hæc sunt mandata atque judicia, quæ mandavit Dominus per manum Moysi ad filios Israël, in campestribus Moab supra Jordanem contra Jericho.</div>
</body></html>
