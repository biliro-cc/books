<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c58" id="c58"><span class="chapter-num">58</span></a> <span id="x58_1" class="vn">1</span> In finem, ne disperdas. David in tituli inscriptionem, quando misit Saul et custodivit domum ejus ut eum interficeret.
<div class="poetry"><span id="x58_2" class="vn">2</span> Eripe me de inimicis meis, Deus meus,<br class="calibre6"/> et ab insurgentibus in me libera me.<br class="calibre6"/>
<span id="x58_3" class="vn">3</span> Eripe me de operantibus iniquitatem,<br class="calibre6"/> et de viris sanguinum salva me.<br class="calibre6"/>
<span id="x58_4" class="vn">4</span> Quia ecce ceperunt animam meam ;<br class="calibre6"/> irruerunt in me fortes.<br class="calibre6"/>
<span id="x58_5" class="vn">5</span> Neque iniquitas mea, neque peccatum meum, Domine ;<br class="calibre6"/> sine iniquitate cucurri, et direxi.<br class="calibre6"/>
<span id="x58_6" class="vn">6</span> Exsurge in occursum meum, et vide :<br class="calibre6"/> et tu, Domine Deus virtutum, Deus Israël,<br class="calibre6"/> intende ad visitandas omnes gentes :<br class="calibre6"/> non miserearis omnibus qui operantur iniquitatem.<br class="calibre6"/>
<span id="x58_7" class="vn">7</span> Convertentur ad vesperam, et famem patientur ut canes :<br class="calibre6"/> et circuibunt civitatem.<br class="calibre6"/>
<span id="x58_8" class="vn">8</span> Ecce loquentur in ore suo,<br class="calibre6"/> et gladius in labiis eorum : quoniam quis audivit ?<br class="calibre6"/>
<span id="x58_9" class="vn">9</span> Et tu, Domine, deridebis eos ;<br class="calibre6"/> ad nihilum deduces omnes gentes.<br class="calibre6"/>
<span id="x58_10" class="vn">10</span> Fortitudinem meam ad te custodiam,<br class="calibre6"/> quia, Deus, susceptor meus es :<br class="calibre6"/>
<span id="x58_11" class="vn">11</span> Deus meus misericordia ejus præveniet me.<br class="calibre6"/>
<span id="x58_12" class="vn">12</span> Deus ostendet mihi super inimicos meos :<br class="calibre6"/> ne occidas eos, nequando obliviscantur populi mei.<br class="calibre6"/> Disperge illos in virtute tua,<br class="calibre6"/> et depone eos, protector meus, Domine :<br class="calibre6"/>
<span id="x58_13" class="vn">13</span> delictum oris eorum, sermonem labiorum ipsorum ;<br class="calibre6"/> et comprehendantur in superbia sua.<br class="calibre6"/> Et de execratione et mendacio annuntiabuntur
<span id="x58_14" class="vn">14</span> in consummatione :<br class="calibre6"/> in ira consummationis, et non erunt.<br class="calibre6"/> Et scient quia Deus dominabitur Jacob, et finium terræ.<br class="calibre6"/>
<span id="x58_15" class="vn">15</span> Convertentur ad vesperam, et famem patientur ut canes :<br class="calibre6"/> et circuibunt civitatem.
<span id="x58_16" class="vn">16</span> Ipsi dispergentur ad manducandum ;<br class="calibre6"/> si vero non fuerint saturati, et murmurabunt.<br class="calibre6"/>
<span id="x58_17" class="vn">17</span> Ego autem cantabo fortitudinem tuam,<br class="calibre6"/> et exsultabo mane misericordiam tuam :<br class="calibre6"/> quia factus es susceptor meus,<br class="calibre6"/> et refugium meum in die tribulationis meæ.<br class="calibre6"/>
<span id="x58_18" class="vn">18</span> Adjutor meus, tibi psallam,<br class="calibre6"/> quia Deus susceptor meus es ;<br class="calibre6"/> Deus meus, misericordia mea.</div>
</div><div class="calibre5" id="calibre_pb_58"></div></body></html>
