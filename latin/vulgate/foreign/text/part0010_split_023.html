<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Hæc autem sunt verba David novissima. Dixit David filius Isai : <div class="poetry">Dixit vir, cui constitutum est de christo Dei Jacob,<br class="calibre6"/> egregius psaltes Israël :<br class="calibre6"/>
<span id="x23_2" class="vn">2</span> Spiritus Domini locutus est per me,<br class="calibre6"/> et sermo ejus per linguam meam.<br class="calibre6"/>
<span id="x23_3" class="vn">3</span> Dixit Deus Israël mihi,<br class="calibre6"/> locutus est fortis Israël :<br class="calibre6"/> Dominator hominum,<br class="calibre6"/> justus dominator in timore Dei,<br class="calibre6"/>
<span id="x23_4" class="vn">4</span> sicut lux auroræ, oriente sole,<br class="calibre6"/> mane absque nubibus rutilat :<br class="calibre6"/> et sicut pluviis germinat herba de terra.<br class="calibre6"/>
<span id="x23_5" class="vn">5</span> Nec tanta est domus mea apud Deum,<br class="calibre6"/> ut pactum æternum iniret mecum,<br class="calibre6"/> firmum in omnibus atque munitum.<br class="calibre6"/> Cuncta enim salus mea, et omnis voluntas,<br class="calibre6"/> nec est quidquam ex ea quod non germinet.<br class="calibre6"/>
<span id="x23_6" class="vn">6</span> Prævaricatores autem quasi spinæ evellentur universi,<br class="calibre6"/> quæ non tolluntur manibus.<br class="calibre6"/>
<span id="x23_7" class="vn">7</span> Et si quis tangere voluerit eas,<br class="calibre6"/> armabitur ferro et ligno lanceato,<br class="calibre6"/> igneque succensæ comburentur usque ad nihilum.</div><br class="calibre6"/><br class="calibre6"/>
<span id="x23_8" class="vn">8</span> Hæc nomina fortium David. Sedens in cathedra sapientissimus princeps inter tres, ipse est quasi tenerrimus ligni vermiculus, qui octingentos interfecit impetu uno.
<span id="x23_9" class="vn">9</span> Post hunc, Eleazar filius patrui ejus Ahohites inter tres fortes, qui erant cum David quando exprobraverunt Philisthiim, et congregati sunt illuc in prælium.
<span id="x23_10" class="vn">10</span> Cumque ascendissent viri Israël, ipse stetit et percussit Philisthæos donec deficeret manus ejus, et obrigesceret cum gladio : fecitque Dominus salutem magnam in die illa : et populus qui fugerat, reversus est ad cæsorum spolia detrahenda.
<span id="x23_11" class="vn">11</span> Et post hunc, Semma filius Age de Arari. Et congregati sunt Philisthiim in statione : erat quippe ibi ager lente plenus. Cumque fugisset populus a facie Philisthiim,
<span id="x23_12" class="vn">12</span> stetit ille in medio agri, et tuitus est eum, percussitque Philisthæos : et fecit Dominus salutem magnam.<br class="calibre6"/><br class="calibre6"/>
<span id="x23_13" class="vn">13</span> Necnon et ante descenderant tres qui erant principes inter triginta, et venerant tempore messis ad David in speluncam Odollam : castra autem Philisthinorum erant posita in Valle gigantum.
<span id="x23_14" class="vn">14</span> Et David erat in præsidio : porro statio Philisthinorum tunc erat in Bethlehem.
<span id="x23_15" class="vn">15</span> Desideravit ergo David, et ait : O si quis mihi daret potum aquæ de cisterna quæ est in Bethlehem juxta portam !
<span id="x23_16" class="vn">16</span> Irruperunt ergo tres fortes castra Philisthinorum, et hauserunt aquam de cisterna Bethlehem, quæ erat juxta portam, et attulerunt ad David : at ille noluit bibere, sed libavit eam Domino,
<span id="x23_17" class="vn">17</span> dicens : Propitius sit mihi Dominus, ne faciam hoc : num sanguinem hominum istorum qui profecti sunt, et animarum periculum bibam ? Noluit ergo bibere. Hæc fecerunt tres robustissimi.
<span id="x23_18" class="vn">18</span> Abisai quoque frater Joab filius Sarviæ, princeps erat de tribus : ipse est qui levavit hastam suam contra trecentos, quos interfecit : nominatus in tribus,
<span id="x23_19" class="vn">19</span> et inter tres nobilior, eratque eorum princeps, sed usque ad tres primos non pervenerat.
<span id="x23_20" class="vn">20</span> Et Banaias filius Jojadæ viri fortissimi, magnorum operum, de Cabseel. Ipse percussit duos leones Moab, et ipse descendit, et percussit leonem in media cisterna in diebus nivis.
<span id="x23_21" class="vn">21</span> Ipse quoque interfecit virum ægyptium, virum dignum spectaculo, habentem in manu hastam : itaque cum descendisset ad eum in virga, vi extorsit hastam de manu Ægyptii, et interfecit eum hasta sua.
<span id="x23_22" class="vn">22</span> Hæc fecit Banaias filius Jojadæ.
<span id="x23_23" class="vn">23</span> Et ipse nominatus inter tres robustos, qui erant inter triginta nobiliores : verumtamen usque ad tres non pervenerat : fecitque eum sibi David auricularium, a secreto.<br class="calibre6"/><br class="calibre6"/>
<span id="x23_24" class="vn">24</span> Asaël frater Joab inter triginta, Elehanan filius patrui ejus de Bethlehem,
<span id="x23_25" class="vn">25</span> Semma de Harodi, Elica de Harodi,
<span id="x23_26" class="vn">26</span> Heles de Phalti, Hira filius Acces de Thecua,
<span id="x23_27" class="vn">27</span> Abiezer de Anathoth, Mobonnai de Husati,
<span id="x23_28" class="vn">28</span> Selmon Ahohites, Maharai Netophathites,
<span id="x23_29" class="vn">29</span> Heled filius Baana, et ipse Netophathites, Ithai filius Ribai de Gabaath filiorum Benjamin,
<span id="x23_30" class="vn">30</span> Banaia Pharathonites, Heddai de torrente Gaas,
<span id="x23_31" class="vn">31</span> Abialbon Arbathites, Azmaveth de Beromi,
<span id="x23_32" class="vn">32</span> Eliaba de Salaboni. Filii Jassen, Jonathan,
<span id="x23_33" class="vn">33</span> Semma de Orori, Ajam filius Sarar Arorites,
<span id="x23_34" class="vn">34</span> Eliphelet filius Aasbai filii Machati, Eliam filius Achitophel Gelonites,
<span id="x23_35" class="vn">35</span> Hesrai de Carmelo, Pharai de Arbi,
<span id="x23_36" class="vn">36</span> Igaal filius Nathan de Soba, Bonni de Gadi,
<span id="x23_37" class="vn">37</span> Selec de Ammoni, Naharai Berothites armiger Joab filii Sarviæ,
<span id="x23_38" class="vn">38</span> Ira Jethrites, Gareb et ipse Jethrites,
<span id="x23_39" class="vn">39</span> Urias Hethæus : omnes triginta septem.
</div><div class="calibre5" id="calibre_pb_23"></div></body></html>
