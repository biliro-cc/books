<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Fili mi, si susceperis sermones meos,<br class="calibre6"/> et mandata mea absconderis penes te :<br class="calibre6"/>
<span id="x2_2" class="vn">2</span> ut audiat sapientiam auris tua,<br class="calibre6"/> inclina cor tuum ad cognoscendam prudentiam.<br class="calibre6"/>
<span id="x2_3" class="vn">3</span> Si enim sapientiam invocaveris,<br class="calibre6"/> et inclinaveris cor tuum prudentiæ ;<br class="calibre6"/>
<span id="x2_4" class="vn">4</span> si quæsieris eam quasi pecuniam,<br class="calibre6"/> et sicut thesauros effoderis illam :<br class="calibre6"/>
<span id="x2_5" class="vn">5</span> tunc intelliges timorem Domini,<br class="calibre6"/> et scientiam Dei invenies,<br class="calibre6"/>
<span id="x2_6" class="vn">6</span> quia Dominus dat sapientiam,<br class="calibre6"/> et ex ore ejus prudentia et scientia.<br class="calibre6"/>
<span id="x2_7" class="vn">7</span> Custodiet rectorum salutem,<br class="calibre6"/> et proteget gradientes simpliciter,<br class="calibre6"/>
<span id="x2_8" class="vn">8</span> servans semitas justitiæ,<br class="calibre6"/> et vias sanctorum custodiens.<br class="calibre6"/>
<span id="x2_9" class="vn">9</span> Tunc intelliges justitiam, et judicium,<br class="calibre6"/> et æquitatem, et omnem semitam bonam.</div><br class="calibre6"/><br class="calibre6"/>
<div class="poetry"><span id="x2_10" class="vn">10</span> Si intraverit sapientia cor tuum,<br class="calibre6"/> et scientia animæ tuæ placuerit,<br class="calibre6"/>
<span id="x2_11" class="vn">11</span> consilium custodiet te,<br class="calibre6"/> et prudentia servabit te :<br class="calibre6"/>
<span id="x2_12" class="vn">12</span> ut eruaris a via mala,<br class="calibre6"/> et ab homine qui perversa loquitur ;<br class="calibre6"/>
<span id="x2_13" class="vn">13</span> qui relinquunt iter rectum,<br class="calibre6"/> et ambulant per vias tenebrosas ;<br class="calibre6"/>
<span id="x2_14" class="vn">14</span> qui lætantur cum malefecerint,<br class="calibre6"/> et exsultant in rebus pessimis ;<br class="calibre6"/>
<span id="x2_15" class="vn">15</span> quorum viæ perversæ sunt,<br class="calibre6"/> et infames gressus eorum.<br class="calibre6"/>
<span id="x2_16" class="vn">16</span> Ut eruaris a muliere aliena,<br class="calibre6"/> et ab extranea quæ mollit sermones suos,<br class="calibre6"/>
<span id="x2_17" class="vn">17</span> et relinquit ducem pubertatis suæ,<br class="calibre6"/>
<span id="x2_18" class="vn">18</span> et pacti Dei sui oblita est.<br class="calibre6"/> Inclinata est enim ad mortem domus ejus,<br class="calibre6"/> et ad inferos semitæ ipsius.<br class="calibre6"/>
<span id="x2_19" class="vn">19</span> Omnes qui ingrediuntur ad eam non revertentur,<br class="calibre6"/> nec apprehendent semitas vitæ.<br class="calibre6"/>
<span id="x2_20" class="vn">20</span> Ut ambules in via bona,<br class="calibre6"/> et calles justorum custodias :<br class="calibre6"/>
<span id="x2_21" class="vn">21</span> qui enim recti sunt habitabunt in terra,<br class="calibre6"/> et simplices permanebunt in ea ;<br class="calibre6"/>
<span id="x2_22" class="vn">22</span> impii vero de terra perdentur,<br class="calibre6"/> et qui inique agunt auferentur ex ea.</div>
</div><div class="calibre5" id="calibre_pb_2"></div></body></html>
