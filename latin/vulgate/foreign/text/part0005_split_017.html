<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> Non immolabis Domino Deo tuo ovem, et bovem, in quo est macula, aut quippiam vitii : quia abominatio est Domino Deo tuo.
<span id="x17_2" class="vn">2</span> Cum reperti fuerint apud te intra unam portarum tuarum, quas Dominus Deus tuus dabit tibi, vir aut mulier qui faciant malum in conspectu Domini Dei tui, et transgrediantur pactum illius,
<span id="x17_3" class="vn">3</span> ut vadant et servant diis alienis, et adorent eos, solem et lunam, et omnem militiam cæli, quæ non præcepi :
<span id="x17_4" class="vn">4</span> et hoc tibi fuerit nuntiatum, audiensque inquisieris diligenter et verum esse repereris, et abominatio facta est in Israël :
<span id="x17_5" class="vn">5</span> educes virum ac mulierem, qui rem sceleratissimam perpetrarunt, ad portas civitatis tuæ, et lapidibus obruentur.
<span id="x17_6" class="vn">6</span> In ore duorum aut trium testium peribit qui interficietur. Nemo occidatur, uno contra se dicente testimonium.
<span id="x17_7" class="vn">7</span> Manus testium prima interficiet eum, et manus reliqui populi extrema mittetur : ut auferas malum de medio tui.<br class="calibre6"/><br class="calibre6"/>
<span id="x17_8" class="vn">8</span> Si difficile et ambiguum apud te judicium esse perspexeris inter sanguinem et sanguinem, causam et causam, lepram et lepram : et judicum intra portas tuas videris verba variari : surge, et ascende ad locum, quem elegerit Dominus Deus tuus.
<span id="x17_9" class="vn">9</span> Veniesque ad sacerdotes Levitici generis, et ad judicem qui fuerit illo tempore : quæresque ab eis, qui indicabunt tibi judicii veritatem.
<span id="x17_10" class="vn">10</span> Et facies quodcumque dixerint qui præsunt loco quem elegerit Dominus, et docuerint te
<span id="x17_11" class="vn">11</span> juxta legem ejus, sequerisque sententiam eorum, nec declinabis ad dexteram neque ad sinistram.
<span id="x17_12" class="vn">12</span> Qui autem superbierit, nolens obedire sacerdotis imperio, qui eo tempore ministrat Domino Deo tuo, et decreto judicis, morietur homo ille, et auferes malum de Israël :
<span id="x17_13" class="vn">13</span> cunctusque populus audiens timebit, ut nullus deinceps intumescat superbia.<br class="calibre6"/><br class="calibre6"/>
<span id="x17_14" class="vn">14</span> Cum ingressus fueris terram, quam Dominus Deus tuus dabit tibi, et possederis eam, habitaverisque in illa, et dixeris : Constituam super me regem, sicut habent omnes per circuitum nationes :
<span id="x17_15" class="vn">15</span> eum constitues, quem Dominus Deus tuus elegerit de numero fratrum tuorum. Non poteris alterius gentis hominem regem facere, qui non sit frater tuus.
<span id="x17_16" class="vn">16</span> Cumque fuerit constitutus, non multiplicabit sibi equos, nec reducet populum in Ægyptum, equitatus numero sublevatus, præsertim cum Dominus præceperit vobis ut nequaquam amplius per eamdem viam revertamini.
<span id="x17_17" class="vn">17</span> Non habebit uxores plurimas, quæ alliciant animum ejus, neque argenti et auri immensa pondera.
<span id="x17_18" class="vn">18</span> Postquam autem sederit in solio regni sui, describet sibi Deuteronomium legis hujus in volumine, accipiens exemplar a sacerdotibus Leviticæ tribus,
<span id="x17_19" class="vn">19</span> et habebit secum, legetque illud omnibus diebus vitæ suæ, ut discat timere Dominum Deum suum, et custodire verba et cæremonias ejus, quæ in lege præcepta sunt.
<span id="x17_20" class="vn">20</span> Nec elevetur cor ejus in superbiam super fratres suos, neque declinet in partem dexteram vel sinistram, ut longo tempore regnet ipse et filii ejus super Israël.
</div><div class="calibre5" id="calibre_pb_17"></div></body></html>
