<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lamentationes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> <span class="speaker">Aleph.</span> Quomodo obscuratum est aurum,<br class="calibre6"/> mutatus est color optimus !<br class="calibre6"/> dispersi sunt lapides sanctuarii<br class="calibre6"/> in capite omnium platearum !<br class="calibre6"/>
<span id="x4_2" class="vn">2</span> <span class="speaker">Beth.</span> Filii Sion inclyti,<br class="calibre6"/> et amicti auro primo :<br class="calibre6"/> quomodo reputati sunt in vasa testea,<br class="calibre6"/> opus manuum figuli !<br class="calibre6"/>
<span id="x4_3" class="vn">3</span> <span class="speaker">Ghimel.</span> Sed et lamiæ nudaverunt mammam,<br class="calibre6"/> lactaverunt catulos suos :<br class="calibre6"/> filia populi mei crudelis<br class="calibre6"/> quasi struthio in deserto.<br class="calibre6"/>
<span id="x4_4" class="vn">4</span> <span class="speaker">Daleth.</span> Adhæsit lingua lactentis<br class="calibre6"/> ad palatum ejus in siti ;<br class="calibre6"/> parvuli petierunt panem,<br class="calibre6"/> et non erat qui frangeret eis.<br class="calibre6"/>
<span id="x4_5" class="vn">5</span> <span class="speaker">He.</span> Qui vescebantur voluptuose,<br class="calibre6"/> interierunt in viis ;<br class="calibre6"/> qui nutriebantur in croceis,<br class="calibre6"/> amplexati sunt stercora.<br class="calibre6"/>
<span id="x4_6" class="vn">6</span> <span class="speaker">Vau.</span> Et major effecta est iniquitas filiæ populi mei<br class="calibre6"/> peccato Sodomorum,<br class="calibre6"/> quæ subversa est in momento,<br class="calibre6"/> et non ceperunt in ea manus.<br class="calibre6"/>
<span id="x4_7" class="vn">7</span> <span class="speaker">Zain.</span> Candidiores Nazaræi ejus nive,<br class="calibre6"/> nitidiores lacte,<br class="calibre6"/> rubicundiores ebore antiquo,<br class="calibre6"/> sapphiro pulchriores.<br class="calibre6"/>
<span id="x4_8" class="vn">8</span> <span class="speaker">Heth.</span> Denigrata est super carbones facies eorum<br class="calibre6"/> et non sunt cogniti in plateis ;<br class="calibre6"/> adhæsit cutis eorum ossibus :<br class="calibre6"/> aruit, et facta est quasi lignum.<br class="calibre6"/>
<span id="x4_9" class="vn">9</span> <span class="speaker">Teth.</span> Melius fuit occisis gladio<br class="calibre6"/> quam interfectis fame,<br class="calibre6"/> quoniam isti extabuerunt consumpti<br class="calibre6"/> a sterilitate terræ.<br class="calibre6"/>
<span id="x4_10" class="vn">10</span> <span class="speaker">Jod.</span> Manus mulierum misericordium<br class="calibre6"/> coxerunt filios suos ;<br class="calibre6"/> facti sunt cibus earum<br class="calibre6"/> in contritione filiæ populi mei.<br class="calibre6"/>
<span id="x4_11" class="vn">11</span> <span class="speaker">Caph.</span> Complevit Dominus furorem suum,<br class="calibre6"/> effudit iram indignationis suæ :<br class="calibre6"/> et succendit ignem in Sion,<br class="calibre6"/> et devoravit fundamenta ejus.<br class="calibre6"/>
<span id="x4_12" class="vn">12</span> <span class="speaker">Lamed.</span> Non crediderunt reges terræ,<br class="calibre6"/> et universi habitatores orbis,<br class="calibre6"/> quoniam ingrederetur hostis et inimicus<br class="calibre6"/> per portas Jerusalem.<br class="calibre6"/>
<span id="x4_13" class="vn">13</span> <span class="speaker">Mem.</span> Propter peccata prophetarum ejus,<br class="calibre6"/> et iniquitates sacerdotum ejus,<br class="calibre6"/> qui effuderunt in medio ejus<br class="calibre6"/> sanguinem justorum.<br class="calibre6"/>
<span id="x4_14" class="vn">14</span> <span class="speaker">Nun.</span> Erraverunt cæci in plateis,<br class="calibre6"/> polluti sunt in sanguine ;<br class="calibre6"/> cumque non possent,<br class="calibre6"/> tenuerunt lacinias suas.<br class="calibre6"/>
<span id="x4_15" class="vn">15</span> <span class="speaker">Samech.</span> Recedite polluti, clamaverunt eis ;<br class="calibre6"/> recedite, abite, nolite tangere :<br class="calibre6"/> jurgati quippe sunt, et commoti dixerunt inter gentes :<br class="calibre6"/> Non addet ultra ut habitet in eis.<br class="calibre6"/>
<span id="x4_16" class="vn">16</span> <span class="speaker">Phe.</span> Facies Domini divisit eos,<br class="calibre6"/> non addet ut respiciat eos ;<br class="calibre6"/> facies sacerdotum non erubuerunt,<br class="calibre6"/> neque senum miserti sunt.<br class="calibre6"/>
<span id="x4_17" class="vn">17</span> <span class="speaker">Ain.</span> Cum adhuc subsisteremus, defecerunt oculi nostri<br class="calibre6"/> ad auxilium nostrum vanum ;<br class="calibre6"/> cum respiceremus attenti ad gentem<br class="calibre6"/> quæ salvare non poterat.<br class="calibre6"/>
<span id="x4_18" class="vn">18</span> <span class="speaker">Sade.</span> Lubricaverunt vestigia nostra<br class="calibre6"/> in itinere platearum nostrarum ;<br class="calibre6"/> appropinquavit finis noster, completi sunt dies nostri,<br class="calibre6"/> quia venit finis noster.<br class="calibre6"/>
<span id="x4_19" class="vn">19</span> <span class="speaker">Coph.</span> Velociores fuerunt persecutores nostri<br class="calibre6"/> aquilis cæli ;<br class="calibre6"/> super montes persecuti sunt nos,<br class="calibre6"/> in deserto insidiati sunt nobis.<br class="calibre6"/>
<span id="x4_20" class="vn">20</span> <span class="speaker">Res.</span> Spiritus oris nostri, christus Dominus,<br class="calibre6"/> captus est in peccatis nostris,<br class="calibre6"/> cui diximus : In umbra tua<br class="calibre6"/> vivemus in gentibus.<br class="calibre6"/>
<span id="x4_21" class="vn">21</span> <span class="speaker">Sin.</span> Gaude et lætare, filia Edom,<br class="calibre6"/> quæ habitas in terra Hus !<br class="calibre6"/> ad te quoque perveniet calix : inebriaberis,<br class="calibre6"/> atque nudaberis.<br class="calibre6"/>
<span id="x4_22" class="vn">22</span> <span class="speaker">Thau.</span> Completa est iniquitas tua, filia Sion :<br class="calibre6"/> non addet ultra ut transmigret te.<br class="calibre6"/> Visitavit iniquitatem tuam, filia Edom ;<br class="calibre6"/> discooperuit peccata tua.</div>
</div><div class="calibre5" id="calibre_pb_4"></div></body></html>
