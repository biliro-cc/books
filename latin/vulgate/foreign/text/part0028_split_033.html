<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c33" id="c33"><span class="chapter-num">33</span></a> <span id="x33_1" class="vn">1</span> Et factum est verbum Domini ad Jeremiam secundo, cum adhuc clausus esset in atrio carceris, dicens :
<div class="poetry"><span id="x33_2" class="vn">2</span> Hæc dicit Dominus, qui facturus est,<br class="calibre6"/> et formaturus illud, et paraturus :<br class="calibre6"/> Dominus nomen ejus :<br class="calibre6"/>
<span id="x33_3" class="vn">3</span> Clama ad me, et exaudiam te,<br class="calibre6"/> et annuntiabo tibi grandia et firma quæ nescis.<br class="calibre6"/>
<span id="x33_4" class="vn">4</span> Quia hæc dicit Dominus Deus Israël<br class="calibre6"/> ad domos urbis hujus,<br class="calibre6"/> et ad domos regis Juda, quæ destructæ sunt,<br class="calibre6"/> et ad munitiones, et ad gladium<br class="calibre6"/>
<span id="x33_5" class="vn">5</span> venientium ut dimicent cum Chaldæis,<br class="calibre6"/> et impleant eas cadaveribus hominum<br class="calibre6"/> quos percussi in furore meo et in indignatione mea,<br class="calibre6"/> abscondens faciem meam a civitate hac,<br class="calibre6"/> propter omnem malitiam eorum :<br class="calibre6"/>
<span id="x33_6" class="vn">6</span> Ecce ego obducam eis cicatricem et sanitatem,<br class="calibre6"/> et curabo eos, et revelabo illis deprecationem pacis et veritatis.<br class="calibre6"/>
<span id="x33_7" class="vn">7</span> Et convertam conversionem Juda et conversionem Jerusalem,<br class="calibre6"/> et ædificabo eos sicut a principio.<br class="calibre6"/>
<span id="x33_8" class="vn">8</span> Et emundabo illos ab omni iniquitate sua<br class="calibre6"/> in qua peccaverunt mihi,<br class="calibre6"/> et propitius ero cunctis iniquitatibus eorum,<br class="calibre6"/> in quibus dereliquerunt mihi et spreverunt me.<br class="calibre6"/>
<span id="x33_9" class="vn">9</span> Et erit mihi in nomen, et in gaudium,<br class="calibre6"/> et in laudem, et in exsultationem<br class="calibre6"/> cunctis gentibus terræ,<br class="calibre6"/> quæ audierint omnia bona quæ ego facturus sum eis :<br class="calibre6"/> et pavebunt et turbabuntur in universis bonis,<br class="calibre6"/> et in omni pace quam ego faciam eis.<br class="calibre6"/>
<span id="x33_10" class="vn">10</span> Hæc dicit Dominus :<br class="calibre6"/> Adhuc audietur in loco isto<br class="calibre6"/> quem vos dicitis esse desertum,<br class="calibre6"/> eo quod non sit homo nec jumentum<br class="calibre6"/> in civitatibus Juda, et foris Jerusalem,<br class="calibre6"/> quæ desolatæ sunt, absque homine,<br class="calibre6"/> et absque habitatore, et absque pecore,<br class="calibre6"/>
<span id="x33_11" class="vn">11</span> vox gaudii et vox lætitiæ,<br class="calibre6"/> vox sponsi et vox sponsæ,<br class="calibre6"/> vox dicentium : Confitemini Domino exercituum,<br class="calibre6"/> quoniam bonus Dominus,<br class="calibre6"/> quoniam in æternum misericordia ejus :<br class="calibre6"/> et portantium vota in domum Domini :<br class="calibre6"/> reducam enim conversionem terræ<br class="calibre6"/> sicut a principio, dicit Dominus.<br class="calibre6"/>
<span id="x33_12" class="vn">12</span> Hæc dicit Dominus exercituum :<br class="calibre6"/> Adhuc erit in loco isto deserto,<br class="calibre6"/> absque homine et absque jumento,<br class="calibre6"/> et in cunctis civitatibus ejus,<br class="calibre6"/> habitaculum pastorum accubantium gregum.<br class="calibre6"/>
<span id="x33_13" class="vn">13</span> In civitatibus montuosis,<br class="calibre6"/> et in civitatibus campestribus,<br class="calibre6"/> et in civitatibus quæ ad austrum sunt,<br class="calibre6"/> et in terra Benjamin, et in circuitu Jerusalem,<br class="calibre6"/> et in civitatibus Juda,<br class="calibre6"/> adhuc transibunt greges ad manum numerantis, ait Dominus.</div><br class="calibre6"/><br class="calibre6"/>
<div class="poetry"><span id="x33_14" class="vn">14</span> Ecce dies veniunt, dicit Dominus,<br class="calibre6"/> et suscitabo verbum bonum quod locutus sum<br class="calibre6"/> ad domum Israël et ad domum Juda.<br class="calibre6"/>
<span id="x33_15" class="vn">15</span> In diebus illis et in tempore illo<br class="calibre6"/> germinare faciam David germen justitiæ,<br class="calibre6"/> et faciet judicium et justitiam in terra :<br class="calibre6"/>
<span id="x33_16" class="vn">16</span> in diebus illis salvabitur Juda,<br class="calibre6"/> et Jerusalem habitabit confidenter :<br class="calibre6"/> et hoc est nomen quod vocabunt eum :<br class="calibre6"/> Dominus justus noster.<br class="calibre6"/>
<span id="x33_17" class="vn">17</span> Quia hæc dicit Dominus :<br class="calibre6"/> Non interibit de David vir qui sedeat super thronum domus Israël :<br class="calibre6"/>
<span id="x33_18" class="vn">18</span> et de sacerdotibus et de Levitis non interibit vir a facie mea,<br class="calibre6"/> qui offerat holocautomata,<br class="calibre6"/> et incendat sacrificum,<br class="calibre6"/> et cædat victimas omnibus diebus.</div>
<span id="x33_19" class="vn">19</span> Et factum est verbum Domini ad Jeremiam, dicens :
<div class="poetry"><span id="x33_20" class="vn">20</span> Hæc dicit Dominus :<br class="calibre6"/> Si irritum potest fieri pactum meum cum die,<br class="calibre6"/> et pactum meum cum nocte,<br class="calibre6"/> ut non sit dies et nox in tempore suo,<br class="calibre6"/>
<span id="x33_21" class="vn">21</span> et pactum meum irritum esse poterit cum David servo meo,<br class="calibre6"/> ut non sit ex eo filius qui regnet in throno ejus,<br class="calibre6"/> et Levitæ et sacerdotes ministri mei.<br class="calibre6"/>
<span id="x33_22" class="vn">22</span> Sicuti enumerari non possunt stellæ cæli,<br class="calibre6"/> et metiri arena maris,<br class="calibre6"/> sic multiplicabo semen David servi mei,<br class="calibre6"/> et Levitas ministros meos.</div>
<span id="x33_23" class="vn">23</span> Et factum est verbum Domini ad Jeremiam, dicens :
<div class="poetry"><span id="x33_24" class="vn">24</span> Numquid non vidisti quid populus hic locutus sit, dicens :<br class="calibre6"/> Duæ cognationes quas elegerat Dominus abjectæ sunt ?<br class="calibre6"/> et populum meum despexerunt,<br class="calibre6"/> eo quod non sit ultra gens coram eis.<br class="calibre6"/>
<span id="x33_25" class="vn">25</span> Hæc dicit Dominus :<br class="calibre6"/> Si pactum meum inter diem et noctem,<br class="calibre6"/> et leges cælo et terræ non posui,<br class="calibre6"/>
<span id="x33_26" class="vn">26</span> equidem et semen Jacob et David servi mei projiciam,<br class="calibre6"/> ut non assumam de semine ejus<br class="calibre6"/> principes seminis Abraham, Isaac, et Jacob :<br class="calibre6"/> reducam enim conversionem eorum, et miserebor eis.</div>
</div><div class="calibre5" id="calibre_pb_33"></div></body></html>
