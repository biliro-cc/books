<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Psalmus David, priusquam liniretur. <div class="poetry">Dominus illuminatio mea et salus mea : quem timebo ?<br class="calibre6"/> Dominus protector vitæ meæ :<br class="calibre6"/> a quo trepidabo ?<br class="calibre6"/>
<span id="x26_2" class="vn">2</span> Dum appropiant super me nocentes ut edant carnes meas,<br class="calibre6"/> qui tribulant me inimici mei,<br class="calibre6"/> ipsi infirmati sunt et ceciderunt.<br class="calibre6"/>
<span id="x26_3" class="vn">3</span> Si consistant adversum me castra, non timebit cor meum ;<br class="calibre6"/> si exsurgat adversum me prælium, in hoc ego sperabo.<br class="calibre6"/>
<span id="x26_4" class="vn">4</span> Unam petii a Domino, hanc requiram,<br class="calibre6"/> ut inhabitem in domo Domini omnibus diebus vitæ meæ ;<br class="calibre6"/> ut videam voluptatem Domini, et visitem templum ejus.<br class="calibre6"/>
<span id="x26_5" class="vn">5</span> Quoniam abscondit me in tabernaculo suo ;<br class="calibre6"/> in die malorum protexit me in abscondito tabernaculi sui.<br class="calibre6"/>
<span id="x26_6" class="vn">6</span> In petra exaltavit me,<br class="calibre6"/> et nunc exaltavit caput meum super inimicos meos.<br class="calibre6"/> Circuivi, et immolavi in tabernaculo ejus hostiam vociferationis ;<br class="calibre6"/> cantabo, et psalmum dicam Domino.<br class="calibre6"/>
<span id="x26_7" class="vn">7</span> Exaudi, Domine, vocem meam, qua clamavi ad te ;<br class="calibre6"/> miserere mei, et exaudi me.<br class="calibre6"/>
<span id="x26_8" class="vn">8</span> Tibi dixit cor meum : Exquisivit te facies mea ;<br class="calibre6"/> faciem tuam, Domine, requiram.<br class="calibre6"/>
<span id="x26_9" class="vn">9</span> Ne avertas faciem tuam a me ;<br class="calibre6"/> ne declines in ira a servo tuo.<br class="calibre6"/> Adjutor meus esto ; ne derelinquas me,<br class="calibre6"/> neque despicias me, Deus salutaris meus.<br class="calibre6"/>
<span id="x26_10" class="vn">10</span> Quoniam pater meus et mater mea dereliquerunt me ;<br class="calibre6"/> Dominus autem assumpsit me.<br class="calibre6"/>
<span id="x26_11" class="vn">11</span> Legem pone mihi, Domine, in via tua,<br class="calibre6"/> et dirige me in semitam rectam, propter inimicos meos.<br class="calibre6"/>
<span id="x26_12" class="vn">12</span> Ne tradideris me in animas tribulantium me,<br class="calibre6"/> quoniam insurrexerunt in me testes iniqui,<br class="calibre6"/> et mentita est iniquitas sibi.<br class="calibre6"/>
<span id="x26_13" class="vn">13</span> Credo videre bona Domini in terra viventium.<br class="calibre6"/>
<span id="x26_14" class="vn">14</span> Expecta Dominum, viriliter age :<br class="calibre6"/> et confortetur cor tuum, et sustine Dominum.</div>
</div><div class="calibre5" id="calibre_pb_26"></div></body></html>
