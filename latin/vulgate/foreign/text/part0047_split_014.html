<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> In illo tempore audivit Herodes tetrarcha famam Jesu :
<span id="x14_2" class="vn">2</span> et ait pueris suis : Hic est Joannes Baptista : ipse surrexit a mortuis, et ideo virtutes operantur in eo.
<span id="x14_3" class="vn">3</span> Herodes enim tenuit Joannem, et alligavit eum : et posuit in carcerem propter Herodiadem uxorem fratris sui.
<span id="x14_4" class="vn">4</span> Dicebat enim illi Joannes : Non licet tibi habere eam.
<span id="x14_5" class="vn">5</span> Et volens illum occidere, timuit populum : quia sicut prophetam eum habebant.
<span id="x14_6" class="vn">6</span> Die autem natalis Herodis saltavit filia Herodiadis in medio, et placuit Herodi :
<span id="x14_7" class="vn">7</span> unde cum juramento pollicitus est ei dare quodcumque postulasset ab eo.
<span id="x14_8" class="vn">8</span> At illa præmonita a matre sua : Da mihi, inquit, hic in disco caput Joannis Baptistæ.
<span id="x14_9" class="vn">9</span> Et contristatus est rex : propter juramentum autem, et eos qui pariter recumbebant, jussit dari.
<span id="x14_10" class="vn">10</span> Misitque et decollavit Joannem in carcere.
<span id="x14_11" class="vn">11</span> Et allatum est caput ejus in disco, et datum est puellæ, et attulit matri suæ.
<span id="x14_12" class="vn">12</span> Et accedentes discipuli ejus, tulerunt corpus ejus, et sepelierunt illud : et venientes nuntiaverunt Jesu.<br class="calibre6"/><br class="calibre6"/>
<span id="x14_13" class="vn">13</span> Quod cum audisset Jesus, secessit inde in navicula, in locum desertum seorsum : et cum audissent turbæ, secutæ sunt eum pedestres de civitatibus.
<span id="x14_14" class="vn">14</span> Et exiens vidit turbam multam, et misertus est eis, et curavit languidos eorum.
<span id="x14_15" class="vn">15</span> Vespere autem facto, accesserunt ad eum discipuli ejus, dicentes : Desertus est locus, et hora jam præteriit : dimitte turbas, ut euntes in castella, emant sibi escas.
<span id="x14_16" class="vn">16</span> Jesus autem dixit eis : Non habent necesse ire : date illis vos manducare.
<span id="x14_17" class="vn">17</span> Responderunt ei : Non habemus hic nisi quinque panes et duos pisces.
<span id="x14_18" class="vn">18</span> Qui ait eis : Afferte mihi illos huc.
<span id="x14_19" class="vn">19</span> Et cum jussisset turbam discumbere super fœnum, acceptis quinque panibus et duobus piscibus, aspiciens in cælum benedixit, et fregit, et dedit discipulis panes, discipuli autem turbis.
<span id="x14_20" class="vn">20</span> Et manducaverunt omnes, et saturati sunt. Et tulerunt reliquias, duodecim cophinos fragmentorum plenos.
<span id="x14_21" class="vn">21</span> Manducantium autem fuit numerus quinque millia virorum, exceptis mulieribus et parvulis.<br class="calibre6"/><br class="calibre6"/>
<span id="x14_22" class="vn">22</span> Et statim compulit Jesus discipulos ascendere in naviculam, et præcedere eum trans fretum, donec dimitteret turbas.
<span id="x14_23" class="vn">23</span> Et dimissa turba, ascendit in montem solus orare. Vespere autem facto solus erat ibi :
<span id="x14_24" class="vn">24</span> navicula autem in medio mari jactabatur fluctibus : erat enim contrarius ventus.
<span id="x14_25" class="vn">25</span> Quarta enim vigilia noctis, venit ad eos ambulans super mare.
<span id="x14_26" class="vn">26</span> Et videntes eum super mare ambulantem, turbati sunt, dicentes : Quia phantasma est. Et præ timore clamaverunt.
<span id="x14_27" class="vn">27</span> Statimque Jesus locutus est eis, dicens : Habete fiduciam : ego sum, nolite timere.
<span id="x14_28" class="vn">28</span> Respondens autem Petrus, dixit : Domine, si tu es, jube me ad te venire super aquas.
<span id="x14_29" class="vn">29</span> At ipse ait : Veni. Et descendens Petrus de navicula, ambulabat super aquam ut veniret ad Jesum.
<span id="x14_30" class="vn">30</span> Videns vero ventum validum, timuit : et cum cœpisset mergi, clamavit dicens : Domine, salvum me fac.
<span id="x14_31" class="vn">31</span> Et continuo Jesus extendens manum, apprehendit eum : et ait illi : Modicæ fidei, quare dubitasti ?
<span id="x14_32" class="vn">32</span> Et cum ascendissent in naviculam, cessavit ventus.
<span id="x14_33" class="vn">33</span> Qui autem in navicula erant, venerunt, et adoraverunt eum, dicentes : Vere Filius Dei es.
<span id="x14_34" class="vn">34</span> Et cum transfretassent, venerunt in terram Genesar.
<span id="x14_35" class="vn">35</span> Et cum cognovissent eum viri loci illius, miserunt in universam regionem illam, et obtulerunt ei omnes male habentes :
<span id="x14_36" class="vn">36</span> et rogabant eum ut vel fimbriam vestimenti ejus tangerent. Et quicumque tetigerunt, salvi facti sunt.
</div><div class="calibre5" id="calibre_pb_14"></div></body></html>
