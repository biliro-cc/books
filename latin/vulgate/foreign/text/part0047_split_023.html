<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Tunc Jesus locutus est ad turbas, et ad discipulos suos,
<span id="x23_2" class="vn">2</span> dicens : Super cathedram Moysi sederunt scribæ et pharisæi.
<span id="x23_3" class="vn">3</span> Omnia ergo quæcumque dixerint vobis, servate, et facite : secundum opera vero eorum nolite facere : dicunt enim, et non faciunt.
<span id="x23_4" class="vn">4</span> Alligant enim onera gravia, et importabilia, et imponunt in humeros hominum : digito autem suo nolunt ea movere.
<span id="x23_5" class="vn">5</span> Omnia vero opera sua faciunt ut videantur ab hominibus : dilatant enim phylacteria sua, et magnificant fimbrias.
<span id="x23_6" class="vn">6</span> Amant autem primos recubitus in cœnis, et primas cathedras in synagogis,
<span id="x23_7" class="vn">7</span> et salutationes in foro, et vocari ab hominibus Rabbi.
<span id="x23_8" class="vn">8</span> Vos autem nolite vocari Rabbi : unus est enim magister vester, omnes autem vos fratres estis.
<span id="x23_9" class="vn">9</span> Et patrem nolite vocare vobis super terram : unus est enim pater vester qui in cælis est.
<span id="x23_10" class="vn">10</span> Nec vocemini magistri : quia magister vester unus est, Christus.
<span id="x23_11" class="vn">11</span> Qui major est vestrum, erit minister vester.
<span id="x23_12" class="vn">12</span> Qui autem se exaltaverit, humiliabitur : et qui se humiliaverit, exaltabitur.<br class="calibre6"/><br class="calibre6"/>
<span id="x23_13" class="vn">13</span> Væ autem vobis scribæ et pharisæi hypocritæ, quia clauditis regnum cælorum ante homines ! vos enim non intratis, nec introëuntes sinitis intrare.
<span id="x23_14" class="vn">14</span> Væ vobis scribæ et pharisæi hypocritæ, quia comeditis domos viduarum, orationes longas orantes ! propter hoc amplius accipietis judicium.
<span id="x23_15" class="vn">15</span> Væ vobis scribæ et pharisæi hypocritæ, quia circuitis mare, et aridam, ut faciatis unum proselytum, et cum fuerit factus, facitis eum filium gehennæ duplo quam vos.
<span id="x23_16" class="vn">16</span> Væ vobis duces cæci, qui dicitis : Quicumque juraverit per templum, nihil est : qui autem juraverit in auro templi, debet.
<span id="x23_17" class="vn">17</span> Stulti et cæci : quid enim majus est ? aurum, an templum, quod sanctificat aurum ?
<span id="x23_18" class="vn">18</span> Et quicumque juraverit in altari, nihil est : quicumque autem juraverit in dono, quod est super illud, debet.
<span id="x23_19" class="vn">19</span> Cæci : quid enim majus est, donum, an altare, quod sanctificat donum ?
<span id="x23_20" class="vn">20</span> Qui ergo jurat in altari, jurat in eo, et in omnibus quæ super illud sunt.
<span id="x23_21" class="vn">21</span> Et quicumque juraverit in templo, jurat in illo, et in eo qui habitat in ipso :
<span id="x23_22" class="vn">22</span> et qui jurat in cælo, jurat in throno Dei, et in eo qui sedet super eum.
<span id="x23_23" class="vn">23</span> Væ vobis scribæ et pharisæi hypocritæ, qui decimatis mentham, et anethum, et cyminum, et reliquistis quæ graviora sunt legis, judicium, et misericordiam, et fidem ! hæc oportuit facere, et illa non omittere.
<span id="x23_24" class="vn">24</span> Duces cæci, excolantes culicem, camelum autem glutientes.
<span id="x23_25" class="vn">25</span> Væ vobis scribæ et pharisæi hypocritæ, quia mundatis quod deforis est calicis et paropsidis ; intus autem pleni estis rapina et immunditia !
<span id="x23_26" class="vn">26</span> Pharisæe cæce, munda prius quod intus est calicis, et paropsidis, ut fiat id, quod deforis est, mundum.
<span id="x23_27" class="vn">27</span> Væ vobis scribæ et pharisæi hypocritæ, quia similes estis sepulchris dealbatis, quæ a foris parent hominibus speciosa, intus vero pleni sunt ossibus mortuorum, et omni spurcitia !
<span id="x23_28" class="vn">28</span> Sic et vos a foris quidem paretis hominibus justi : intus autem pleni estis hypocrisi et iniquitate.
<span id="x23_29" class="vn">29</span> Væ vobis scribæ et pharisæi hypocritæ, qui ædificatis sepulchra prophetarum, et ornatis monumenta justorum,
<span id="x23_30" class="vn">30</span> et dicitis : Si fuissemus in diebus patrum nostrorum, non essemus socii eorum in sanguine prophetarum !
<span id="x23_31" class="vn">31</span> itaque testimonio estis vobismetipsis, quia filii estis eorum, qui prophetas occiderunt.
<span id="x23_32" class="vn">32</span> Et vos implete mensuram patrum vestrorum.
<span id="x23_33" class="vn">33</span> Serpentes, genimina viperarum, quomodo fugietis a judicio gehennæ ?<br class="calibre6"/><br class="calibre6"/>
<span id="x23_34" class="vn">34</span> Ideo ecce ego mitto ad vos prophetas, et sapientes, et scribas, et ex illis occidetis, et crucifigetis, et ex eis flagellabitis in synagogis vestris, et persequemini de civitate in civitatem :
<span id="x23_35" class="vn">35</span> ut veniat super vos omnis sanguis justus, qui effusus est super terram, a sanguine Abel justi usque ad sanguinem Zachariæ, filii Barachiæ, quem occidistis inter templum et altare.
<span id="x23_36" class="vn">36</span> Amen dico vobis, venient hæc omnia super generationem istam.
<span id="x23_37" class="vn">37</span> Jerusalem, Jerusalem, quæ occidis prophetas, et lapidas eos, qui ad te missi sunt, quoties volui congregare filios tuos, quemadmodum gallina congregat pullos suos sub alas, et noluisti ?
<span id="x23_38" class="vn">38</span> Ecce relinquetur vobis domus vestra deserta.
<span id="x23_39" class="vn">39</span> Dico enim vobis, non me videbitis amodo, donec dicatis : Benedictus, qui venit in nomine Domini.
</div><div class="calibre5" id="calibre_pb_23"></div></body></html>
