<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a><div class="poetry"> <span id="x12_1" class="vn">1</span> Si benefeceris, scito cui feceris,<br class="calibre6"/> et erit gratia in bonis tuis multa.<br class="calibre6"/>
<span id="x12_2" class="vn">2</span> Benefac justo, et invenies retributionem magnam :<br class="calibre6"/> et si non ab ipso, certe a Domino.<br class="calibre6"/>
<span id="x12_3" class="vn">3</span> Non est enim ei bene qui assiduus est in malis,<br class="calibre6"/> et eleemosynas non danti :<br class="calibre6"/> quoniam et Altissimus odio habet peccatores,<br class="calibre6"/> et misertus est pœnitentibus.<br class="calibre6"/>
<span id="x12_4" class="vn">4</span> Da misericordi, et ne suscipias peccatorem :<br class="calibre6"/> et impiis et peccatoribus reddet vindictam,<br class="calibre6"/> custodiens eos in diem vindictæ.<br class="calibre6"/>
<span id="x12_5" class="vn">5</span> Da bono, et non receperis peccatorem.<br class="calibre6"/>
<span id="x12_6" class="vn">6</span> Benefac humili, et non dederis impio :<br class="calibre6"/> prohibe panes illi dari, ne in ipsis potentior te sit :<br class="calibre6"/>
<span id="x12_7" class="vn">7</span> nam duplicia mala invenies in omnibus bonis quæcumque feceris illi,<br class="calibre6"/> quoniam et Altissimus odio habet peccatores,<br class="calibre6"/> et impiis reddet vindictam.</div><br class="calibre6"/><br class="calibre6"/>
<div class="poetry"><span id="x12_8" class="vn">8</span> Non agnoscetur in bonis amicus,<br class="calibre6"/> et non abscondetur in malis inimicus.<br class="calibre6"/>
<span id="x12_9" class="vn">9</span> In bonis viri, inimici illius in tristitia :<br class="calibre6"/> et in malitia illius, amicus agnitus est.<br class="calibre6"/>
<span id="x12_10" class="vn">10</span> Non credas inimico tuo in æternum :<br class="calibre6"/> sicut enim æramentum æruginat nequitia illius :<br class="calibre6"/>
<span id="x12_11" class="vn">11</span> et si humiliatus vadat curvus,<br class="calibre6"/> adjice animum tuum, et custodi te ab illo.<br class="calibre6"/>
<span id="x12_12" class="vn">12</span> Non statuas illum penes te,<br class="calibre6"/> nec sedeat ad dexteram tuam,<br class="calibre6"/> ne forte conversus in locum tuum, inquirat cathedram tuam,<br class="calibre6"/> et in novissimo agnosces verba mea,<br class="calibre6"/> et in sermonibus meis stimuleris.<br class="calibre6"/>
<span id="x12_13" class="vn">13</span> Quis miserebitur incantatori a serpente percusso,<br class="calibre6"/> et omnibus qui appropiant bestiis ?<br class="calibre6"/> et sic qui comitatur cum viro iniquo,<br class="calibre6"/> et obvolutus est in peccatis ejus.<br class="calibre6"/>
<span id="x12_14" class="vn">14</span> Una hora tecum permanebit :<br class="calibre6"/> si autem declinaveris, non supportabit.<br class="calibre6"/>
<span id="x12_15" class="vn">15</span> In labiis suis indulcat inimicus,<br class="calibre6"/> et in corde suo insidiatur ut subvertat te in foveam.<br class="calibre6"/>
<span id="x12_16" class="vn">16</span> In oculis suis lacrimatur inimicus,<br class="calibre6"/> et si invenerit tempus, non satiabitur sanguine.<br class="calibre6"/>
<span id="x12_17" class="vn">17</span> Et si incurrerint tibi mala,<br class="calibre6"/> invenies eum illic priorem.<br class="calibre6"/>
<span id="x12_18" class="vn">18</span> In oculis suis lacrimatur inimicus,<br class="calibre6"/> et quasi adjuvans suffodiet plantas tuas.<br class="calibre6"/>
<span id="x12_19" class="vn">19</span> Caput suum movebit, et plaudet manu,<br class="calibre6"/> et multa susurrans commutabit vultum suum.</div>
</div><div class="calibre5" id="calibre_pb_12"></div></body></html>
