<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c52" id="c52"><span class="chapter-num">52</span></a><div class="poetry"> <span id="x52_1" class="vn">1</span> Consurge, consurge, induere fortitudine tua, Sion !<br class="calibre6"/> induere vestimentis gloriæ tuæ,<br class="calibre6"/> Jerusalem, civitas Sancti,<br class="calibre6"/> quia non adjiciet ultra ut pertranseat per te<br class="calibre6"/> incircumcisus et immundus.<br class="calibre6"/>
<span id="x52_2" class="vn">2</span> Excutere de pulvere, consurge ;<br class="calibre6"/> sede, Jerusalem !<br class="calibre6"/> solve vincula colli tui,<br class="calibre6"/> captiva filia Sion.<br class="calibre6"/>
<span id="x52_3" class="vn">3</span> Quia hæc dicit Dominus :<br class="calibre6"/> Gratis venundati estis,<br class="calibre6"/> et sine argento redimemini.<br class="calibre6"/>
<span id="x52_4" class="vn">4</span> Quia hæc dicit Dominus Deus :<br class="calibre6"/> In Ægyptum descendit populus meus in principio, ut colonus esset ibi,<br class="calibre6"/> et Assur absque ulla causa calumniatus est eum.<br class="calibre6"/>
<span id="x52_5" class="vn">5</span> Et nunc quid mihi est hic, dicit Dominus,<br class="calibre6"/> quoniam ablatus est populus meus gratis ?<br class="calibre6"/> Dominatores ejus inique agunt, dicit Dominus,<br class="calibre6"/> et jugiter tota die nomen meum blasphematur.<br class="calibre6"/>
<span id="x52_6" class="vn">6</span> Propter hoc sciet populus meus nomen meum<br class="calibre6"/> in die illa :<br class="calibre6"/> quia ego ipse qui loquebar, ecce adsum.</div><br class="calibre6"/><br class="calibre6"/>
<div class="poetry"><span id="x52_7" class="vn">7</span> Quam pulchri super montes pedes annuntiantis<br class="calibre6"/> et prædicantis pacem ;<br class="calibre6"/> annuntiantis bonum,<br class="calibre6"/> prædicantis salutem,<br class="calibre6"/> dicentis Sion :<br class="calibre6"/> Regnabit Deus tuus !<br class="calibre6"/>
<span id="x52_8" class="vn">8</span> Vox speculatorum tuorum : levaverunt vocem,<br class="calibre6"/> simul laudabunt,<br class="calibre6"/> quia oculo ad oculum videbunt<br class="calibre6"/> cum converterit Dominus Sion.<br class="calibre6"/>
<span id="x52_9" class="vn">9</span> Gaudete, et laudate simul,<br class="calibre6"/> deserta Jerusalem,<br class="calibre6"/> quia consolatus est Dominus populum suum ;<br class="calibre6"/> redemit Jerusalem.<br class="calibre6"/>
<span id="x52_10" class="vn">10</span> Paravit Dominus brachium sanctum suum<br class="calibre6"/> in oculis omnium gentium ;<br class="calibre6"/> et videbunt omnes fines terræ<br class="calibre6"/> salutare Dei nostri.<br class="calibre6"/>
<span id="x52_11" class="vn">11</span> Recedite, recedite ; exite inde,<br class="calibre6"/> pollutum nolite tangere ;<br class="calibre6"/> exite de medio ejus ; mundamini,<br class="calibre6"/> qui fertis vasa Domini.<br class="calibre6"/>
<span id="x52_12" class="vn">12</span> Quoniam non in tumultu exibitis,<br class="calibre6"/> nec in fuga properabitis ;<br class="calibre6"/> præcedet enim vos Dominus,<br class="calibre6"/> et congregabit vos Deus Israël.</div><br class="calibre6"/><br class="calibre6"/>
<div class="poetry"><span id="x52_13" class="vn">13</span> Ecce intelliget servus meus,<br class="calibre6"/> exaltabitur et elevabitur, et sublimis erit valde.<br class="calibre6"/>
<span id="x52_14" class="vn">14</span> Sicut obstupuerunt super te multi,<br class="calibre6"/> sic inglorius erit inter viros aspectus ejus,<br class="calibre6"/> et forma ejus inter filios hominum.<br class="calibre6"/>
<span id="x52_15" class="vn">15</span> Iste asperget gentes multas ;<br class="calibre6"/> super ipsum continebunt reges os suum :<br class="calibre6"/> quia quibus non est narratum de eo viderunt,<br class="calibre6"/> et qui non audierunt contemplati sunt.</div>
</div><div class="calibre5" id="calibre_pb_52"></div></body></html>
