<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Cum ergo natus esset Jesus in Bethlehem Juda in diebus Herodis regis, ecce magi ab oriente venerunt Jerosolymam,
<span id="x2_2" class="vn">2</span> dicentes : Ubi est qui natus est rex Judæorum ? vidimus enim stellam ejus in oriente, et venimus adorare eum.
<span id="x2_3" class="vn">3</span> Audiens autem Herodes rex, turbatus est, et omnis Jerosolyma cum illo.
<span id="x2_4" class="vn">4</span> Et congregans omnes principes sacerdotum, et scribas populi, sciscitabatur ab eis ubi Christus nasceretur.
<span id="x2_5" class="vn">5</span> At illi dixerunt : In Bethlehem Judæ : sic enim scriptum est per prophetam :
<div class="poetry"><span id="x2_6" class="vn">6</span> Et tu Bethlehem terra Juda,<br class="calibre6"/> nequaquam minima es<br class="calibre6"/> in principibus Juda :<br class="calibre6"/> ex te enim exiet dux, qui regat populum meum Israël.</div>
<span id="x2_7" class="vn">7</span> Tunc Herodes clam vocatis magis diligenter didicit ab eis tempus stellæ, quæ apparuit eis :
<span id="x2_8" class="vn">8</span> et mittens illos in Bethlehem, dixit : Ite, et interrogate diligenter de puero : et cum inveneritis, renuntiate mihi, ut et ego veniens adorem eum.
<span id="x2_9" class="vn">9</span> Qui cum audissent regem, abierunt, et ecce stella, quam viderant in oriente, antecedebat eos, usque dum veniens staret supra, ubi erat puer.
<span id="x2_10" class="vn">10</span> Videntes autem stellam gavisi sunt gaudio magno valde.
<span id="x2_11" class="vn">11</span> Et intrantes domum, invenerunt puerum cum Maria matre ejus, et procidentes adoraverunt eum : et apertis thesauris suis obtulerunt ei munera, aurum, thus, et myrrham.
<span id="x2_12" class="vn">12</span> Et responso accepto in somnis ne redirent ad Herodem, per aliam viam reversi sunt in regionem suam.<br class="calibre6"/><br class="calibre6"/>
<span id="x2_13" class="vn">13</span> Qui cum recessissent, ecce angelus Domini apparuit in somnis Joseph, dicens : Surge, et accipe puerum, et matrem ejus, et fuge in Ægyptum, et esto ibi usque dum dicam tibi. Futurum est enim ut Herodes quærat puerum ad perdendum eum.
<span id="x2_14" class="vn">14</span> Qui consurgens accepit puerum et matrem ejus nocte, et secessit in Ægyptum :
<span id="x2_15" class="vn">15</span> et erat ibi usque ad obitum Herodis : ut adimpleretur quod dictum est a Domino per prophetam dicentem : Ex Ægypto vocavi filium meum.
<span id="x2_16" class="vn">16</span> Tunc Herodes videns quoniam illusus esset a magis, iratus est valde, et mittens occidit omnes pueros, qui erant in Bethlehem, et in omnibus finibus ejus, a bimatu et infra secundum tempus, quod exquisierat a magis.
<span id="x2_17" class="vn">17</span> Tunc adimpletum est quod dictum est per Jeremiam prophetam dicentem :
<div class="poetry"><span id="x2_18" class="vn">18</span> Vox in Rama audita est<br class="calibre6"/> ploratus, et ululatus multus :<br class="calibre6"/> Rachel plorans filios suos,<br class="calibre6"/> et noluit consolari, quia non sunt.</div><br class="calibre6"/><br class="calibre6"/>
<span id="x2_19" class="vn">19</span> Defuncto autem Herode, ecce angelus Domini apparuit in somnis Joseph in Ægypto,
<span id="x2_20" class="vn">20</span> dicens : Surge, et accipe puerum, et matrem ejus, et vade in terram Israël : defuncti sunt enim qui quærebant animam pueri.
<span id="x2_21" class="vn">21</span> Qui consurgens, accepit puerum, et matrem ejus, et venit in terram Israël.
<span id="x2_22" class="vn">22</span> Audiens autem quod Archelaus regnaret in Judæa pro Herode patre suo, timuit illo ire : et admonitus in somnis, secessit in partes Galilææ.
<span id="x2_23" class="vn">23</span> Et veniens habitavit in civitate quæ vocatur Nazareth : ut adimpleretur quod dictum est per prophetas : Quoniam Nazaræus vocabitur.
</div><div class="calibre5" id="calibre_pb_2"></div></body></html>
