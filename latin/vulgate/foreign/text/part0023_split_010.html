<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Muscæ morientes perdunt suavitatem unguenti.<br class="calibre6"/> Pretiosior est sapientia et gloria,<br class="calibre6"/> parva et ad tempus stultitia.<br class="calibre6"/>
<span id="x10_2" class="vn">2</span> Cor sapientis in dextera ejus,<br class="calibre6"/> et cor stulti in sinistra illius.<br class="calibre6"/>
<span id="x10_3" class="vn">3</span> Sed et in via stultus ambulans,<br class="calibre6"/> cum ipse insipiens sit,<br class="calibre6"/> omnes stultos æstimat.<br class="calibre6"/>
<span id="x10_4" class="vn">4</span> Si spiritus potestatem habentis ascenderit super te,<br class="calibre6"/> locum tuum ne demiseris,<br class="calibre6"/> quia curatio faciet cessare peccata maxima.</div><br class="calibre6"/><br class="calibre6"/>
<div class="poetry"><span id="x10_5" class="vn">5</span> Est malum quod vidi sub sole,<br class="calibre6"/> quasi per errorem egrediens a facie principis :<br class="calibre6"/>
<span id="x10_6" class="vn">6</span> positum stultum in dignitate sublimi,<br class="calibre6"/> et divites sedere deorsum.<br class="calibre6"/>
<span id="x10_7" class="vn">7</span> Vidi servos in equis,<br class="calibre6"/> et principes ambulantes super terram quasi servos.<br class="calibre6"/>
<span id="x10_8" class="vn">8</span> Qui fodit foveam incidet in eam,<br class="calibre6"/> et qui dissipat sepem mordebit eum coluber.<br class="calibre6"/>
<span id="x10_9" class="vn">9</span> Qui transfert lapides affligetur in eis,<br class="calibre6"/> et qui scindit ligna vulnerabitur ab eis.<br class="calibre6"/>
<span id="x10_10" class="vn">10</span> Si retusum fuerit ferrum,<br class="calibre6"/> et hoc non ut prius, sed hebetatum fuerit,<br class="calibre6"/> multo labore exacuetur,<br class="calibre6"/> et post industriam sequetur sapientia.<br class="calibre6"/>
<span id="x10_11" class="vn">11</span> Si mordeat serpens in silentio,<br class="calibre6"/> nihil eo minus habet qui occulte detrahit.<br class="calibre6"/>
<span id="x10_12" class="vn">12</span> Verba oris sapientis gratia,<br class="calibre6"/> et labia insipientis præcipitabunt eum ;<br class="calibre6"/>
<span id="x10_13" class="vn">13</span> initium verborum ejus stultitia,<br class="calibre6"/> et novissimum oris illius error pessimus.<br class="calibre6"/>
<span id="x10_14" class="vn">14</span> Stultus verba multiplicat.<br class="calibre6"/> Ignorat homo quid ante se fuerit ;<br class="calibre6"/> et quid post se futurum sit, quis ei poterit indicare ?<br class="calibre6"/>
<span id="x10_15" class="vn">15</span> Labor stultorum affliget eos,<br class="calibre6"/> qui nesciunt in urbem pergere.</div><br class="calibre6"/><br class="calibre6"/>
<div class="poetry"><span id="x10_16" class="vn">16</span> Væ tibi, terra, cujus rex puer est,<br class="calibre6"/> et cujus principes mane comedunt.<br class="calibre6"/>
<span id="x10_17" class="vn">17</span> Beata terra cujus rex nobilis est,<br class="calibre6"/> et cujus principes vescuntur in tempore suo,<br class="calibre6"/> ad reficiendum, et non ad luxuriam.<br class="calibre6"/>
<span id="x10_18" class="vn">18</span> In pigritiis humiliabitur contignatio,<br class="calibre6"/> et in infirmitate manuum perstillabit domus.<br class="calibre6"/>
<span id="x10_19" class="vn">19</span> In risum faciunt panem et vinum<br class="calibre6"/> ut epulentur viventes ;<br class="calibre6"/> et pecuniæ obediunt omnia.<br class="calibre6"/>
<span id="x10_20" class="vn">20</span> In cogitatione tua regi ne detrahas,<br class="calibre6"/> et in secreto cubiculi tui ne maledixeris diviti :<br class="calibre6"/> quia et aves cæli portabunt vocem tuam,<br class="calibre6"/> et qui habet pennas annuntiabit sententiam.</div>
</div><div class="calibre5" id="calibre_pb_10"></div></body></html>
