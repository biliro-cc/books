<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a><div class="poetry"> <span id="x24_1" class="vn">1</span> Sapientia laudabit animam suam,<br class="calibre6"/> et in Deo honorabitur,<br class="calibre6"/> et in medio populi sui gloriabitur,<br class="calibre6"/>
<span id="x24_2" class="vn">2</span> et in ecclesiis Altissimi aperiet os suum,<br class="calibre6"/> et in conspectu virtutis illius gloriabitur,<br class="calibre6"/>
<span id="x24_3" class="vn">3</span> et in medio populi sui exaltabitur,<br class="calibre6"/> et in plenitudine sancta admirabitur,<br class="calibre6"/>
<span id="x24_4" class="vn">4</span> et in multitudine electorum habebit laudem,<br class="calibre6"/> et inter benedictos benedicetur, dicens :<br class="calibre6"/>
<span id="x24_5" class="vn">5</span> Ego ex ore Altissimi prodivi,<br class="calibre6"/> primogenita ante omnem creaturam.<br class="calibre6"/>
<span id="x24_6" class="vn">6</span> Ego feci in cælis ut oriretur lumen indeficiens,<br class="calibre6"/> et sicut nebula texi omnem terram.<br class="calibre6"/>
<span id="x24_7" class="vn">7</span> Ego in altissimis habitavi,<br class="calibre6"/> et thronus meus in columna nubis.<br class="calibre6"/>
<span id="x24_8" class="vn">8</span> Gyrum cæli circuivi sola,<br class="calibre6"/> et profundum abyssi penetravi :<br class="calibre6"/> in fluctibus maris ambulavi.<br class="calibre6"/>
<span id="x24_9" class="vn">9</span> Et in omni terra steti :<br class="calibre6"/> et in omni populo,<br class="calibre6"/>
<span id="x24_10" class="vn">10</span> et in omni gente primatum habui :<br class="calibre6"/>
<span id="x24_11" class="vn">11</span> et omnium excellentium et humilium corda virtute calcavi.<br class="calibre6"/> Et in his omnibus requiem quæsivi,<br class="calibre6"/> et in hæreditate Domini morabor.<br class="calibre6"/>
<span id="x24_12" class="vn">12</span> Tunc præcepit, et dixit mihi Creator omnium :<br class="calibre6"/> et qui creavit me, requievit in tabernaculo meo.<br class="calibre6"/>
<span id="x24_13" class="vn">13</span> Et dixit mihi : In Jacob inhabita,<br class="calibre6"/> et in Israël hæreditare,<br class="calibre6"/> et in electis meis mitte radices.</div><br class="calibre6"/><br class="calibre6"/>
<div class="poetry"><span id="x24_14" class="vn">14</span> Ab initio et ante sæcula creata sum,<br class="calibre6"/> et usque ad futurum sæculum non desinam :<br class="calibre6"/> et in habitatione sancta coram ipso ministravi.<br class="calibre6"/>
<span id="x24_15" class="vn">15</span> Et sic in Sion firmata sum,<br class="calibre6"/> et in civitate sanctificata similiter requievi,<br class="calibre6"/> et in Jerusalem potestas mea.<br class="calibre6"/>
<span id="x24_16" class="vn">16</span> Et radicavi in populo honorificato,<br class="calibre6"/> et in parte Dei mei hæreditas illius,<br class="calibre6"/> et in plenitudine sanctorum detentio mea.</div><br class="calibre6"/><br class="calibre6"/>
<div class="poetry"><span id="x24_17" class="vn">17</span> Quasi cedrus exaltata sum in Libano,<br class="calibre6"/> et quasi cypressus in monte Sion :<br class="calibre6"/>
<span id="x24_18" class="vn">18</span> quasi palma exaltata sum in Cades,<br class="calibre6"/> et quasi plantatio rosæ in Jericho :<br class="calibre6"/>
<span id="x24_19" class="vn">19</span> quasi oliva speciosa in campis,<br class="calibre6"/> et quasi platanus exaltata sum juxta aquam in plateis.<br class="calibre6"/>
<span id="x24_20" class="vn">20</span> Sicut cinnamomum et balsamum aromatizans odorem dedi ;<br class="calibre6"/> quasi myrrha electa dedi suavitatem odoris :<br class="calibre6"/>
<span id="x24_21" class="vn">21</span> et quasi storax, et galbanus, et ungula, et gutta,<br class="calibre6"/> et quasi Libanus non incisus vaporavi habitationem meam,<br class="calibre6"/> et quasi balsamum non mistum odor meus.<br class="calibre6"/>
<span id="x24_22" class="vn">22</span> Ego quasi terebinthus extendi ramos meos,<br class="calibre6"/> et rami mei honoris et gratiæ.<br class="calibre6"/>
<span id="x24_23" class="vn">23</span> Ego quasi vitis fructificavi suavitatem odoris :<br class="calibre6"/> et flores mei fructus honoris et honestatis.<br class="calibre6"/>
<span id="x24_24" class="vn">24</span> Ego mater pulchræ dilectionis, et timoris,<br class="calibre6"/> et agnitionis, et sanctæ spei.<br class="calibre6"/>
<span id="x24_25" class="vn">25</span> In me gratia omnis viæ et veritatis :<br class="calibre6"/> in me omnis spes vitæ et virtutis.<br class="calibre6"/>
<span id="x24_26" class="vn">26</span> Transite ad me, omnes qui concupiscitis me,<br class="calibre6"/> et a generationibus meis implemini :<br class="calibre6"/>
<span id="x24_27" class="vn">27</span> spiritus enim meus super mel dulcis,<br class="calibre6"/> et hæreditas mea super mel et favum.<br class="calibre6"/>
<span id="x24_28" class="vn">28</span> Memoria mea in generatione sæculorum.<br class="calibre6"/>
<span id="x24_29" class="vn">29</span> Qui edunt me, adhuc esurient,<br class="calibre6"/> et qui bibunt me, adhuc sitient.<br class="calibre6"/>
<span id="x24_30" class="vn">30</span> Qui audit me non confundetur,<br class="calibre6"/> et qui operantur in me non peccabunt :<br class="calibre6"/>
<span id="x24_31" class="vn">31</span> qui elucidant me, vitam æternam habebunt.</div><br class="calibre6"/><br class="calibre6"/>
<div class="poetry"><span id="x24_32" class="vn">32</span> Hæc omnia liber vitæ,<br class="calibre6"/> et testamentum Altissimi, et agnitio veritatis.<br class="calibre6"/>
<span id="x24_33" class="vn">33</span> Legem mandavit Moyses in præceptis justitiarum,<br class="calibre6"/> et hæreditatem domui Jacob,<br class="calibre6"/> et Israël promissiones.<br class="calibre6"/>
<span id="x24_34" class="vn">34</span> Posuit David, puero suo,<br class="calibre6"/> excitare regem ex ipso fortissimum,<br class="calibre6"/> et in throno honoris sedentem in sempiternum.<br class="calibre6"/>
<span id="x24_35" class="vn">35</span> Qui implet quasi Phison sapientiam,<br class="calibre6"/> et sicut Tigris in diebus novorum :<br class="calibre6"/>
<span id="x24_36" class="vn">36</span> qui adimplet quasi Euphrates sensum,<br class="calibre6"/> qui multiplicat quasi Jordanis in tempore messis :<br class="calibre6"/>
<span id="x24_37" class="vn">37</span> qui mittit disciplinam sicut lucem,<br class="calibre6"/> et assistens quasi Gehon in die vindemiæ.<br class="calibre6"/>
<span id="x24_38" class="vn">38</span> Qui perficit primus scire ipsam,<br class="calibre6"/> et infirmior non investigabit eam.<br class="calibre6"/>
<span id="x24_39" class="vn">39</span> A mari enim abundavit cogitatio ejus,<br class="calibre6"/> et consilium illius ab abysso magna.<br class="calibre6"/>
<span id="x24_40" class="vn">40</span> Ego sapientiam effudi flumina :<br class="calibre6"/>
<span id="x24_41" class="vn">41</span> ego quasi trames aquæ immensæ de fluvio :<br class="calibre6"/> ego quasi fluvii dioryx,<br class="calibre6"/> et sicut aquæductus exivi de paradiso.<br class="calibre6"/>
<span id="x24_42" class="vn">42</span> Dixi : Rigabo hortum meum plantationum,<br class="calibre6"/> et inebriabo prati mei fructum.<br class="calibre6"/>
<span id="x24_43" class="vn">43</span> Et ecce factus est mihi trames abundans,<br class="calibre6"/> et fluvius meus appropinquavit ad mare :<br class="calibre6"/>
<span id="x24_44" class="vn">44</span> quoniam doctrinam quasi antelucanum illumino omnibus,<br class="calibre6"/> et enarrabo illam usque ad longinquum.<br class="calibre6"/>
<span id="x24_45" class="vn">45</span> Penetrabo omnes inferiores partes terræ,<br class="calibre6"/> et inspiciam omnes dormientes,<br class="calibre6"/> et illuminabo omnes sperantes in Domino.<br class="calibre6"/>
<span id="x24_46" class="vn">46</span> Adhuc doctrinam quasi prophetiam effundam,<br class="calibre6"/> et relinquam illam quærentibus sapientiam,<br class="calibre6"/> et non desinam in progenies illorum usque in ævum sanctum.<br class="calibre6"/>
<span id="x24_47" class="vn">47</span> Videte quoniam non soli mihi laboravi,<br class="calibre6"/> sed omnibus exquirentibus veritatem.</div>
</div><div class="calibre5" id="calibre_pb_24"></div></body></html>
