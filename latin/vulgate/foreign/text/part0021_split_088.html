<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c88" id="c88"><span class="chapter-num">88</span></a> <span id="x88_1" class="vn">1</span> Intellectus Ethan Ezrahitæ.
<div class="poetry"><span id="x88_2" class="vn">2</span> Misericordias Domini in æternum cantabo ;<br class="calibre6"/> in generationem et generationem annuntiabo veritatem tuam in ore meo.<br class="calibre6"/>
<span id="x88_3" class="vn">3</span> Quoniam dixisti : In æternum misericordia ædificabitur in cælis ;<br class="calibre6"/> præparabitur veritas tua in eis.<br class="calibre6"/>
<span id="x88_4" class="vn">4</span> Disposui testamentum electis meis ;<br class="calibre6"/> juravi David servo meo :<br class="calibre6"/>
<span id="x88_5" class="vn">5</span> Usque in æternum præparabo semen tuum,<br class="calibre6"/> et ædificabo in generationem et generationem sedem tuam.<br class="calibre6"/>
<span id="x88_6" class="vn">6</span> Confitebuntur cæli mirabilia tua, Domine ;<br class="calibre6"/> etenim veritatem tuam in ecclesia sanctorum.<br class="calibre6"/>
<span id="x88_7" class="vn">7</span> Quoniam quis in nubibus æquabitur Domino ;<br class="calibre6"/> similis erit Deo in filiis Dei ?<br class="calibre6"/>
<span id="x88_8" class="vn">8</span> Deus, qui glorificatur in consilio sanctorum,<br class="calibre6"/> magnus et terribilis super omnes qui in circuitu ejus sunt.<br class="calibre6"/>
<span id="x88_9" class="vn">9</span> Domine Deus virtutum, quis similis tibi ?<br class="calibre6"/> potens es, Domine, et veritas tua in circuitu tuo.<br class="calibre6"/>
<span id="x88_10" class="vn">10</span> Tu dominaris potestati maris ;<br class="calibre6"/> motum autem fluctuum ejus tu mitigas.<br class="calibre6"/>
<span id="x88_11" class="vn">11</span> Tu humiliasti, sicut vulneratum, superbum ;<br class="calibre6"/> in brachio virtutis tuæ dispersisti inimicos tuos.<br class="calibre6"/>
<span id="x88_12" class="vn">12</span> Tui sunt cæli, et tua est terra :<br class="calibre6"/> orbem terræ, et plenitudinem ejus tu fundasti ;<br class="calibre6"/>
<span id="x88_13" class="vn">13</span> aquilonem et mare tu creasti.<br class="calibre6"/> Thabor et Hermon in nomine tuo exsultabunt :<br class="calibre6"/>
<span id="x88_14" class="vn">14</span> tuum brachium cum potentia.<br class="calibre6"/> Firmetur manus tua, et exaltetur dextera tua :<br class="calibre6"/>
<span id="x88_15" class="vn">15</span> justitia et judicium præparatio sedis tuæ :<br class="calibre6"/> misericordia et veritas præcedent faciem tuam.<br class="calibre6"/>
<span id="x88_16" class="vn">16</span> Beatus populus qui scit jubilationem :<br class="calibre6"/> Domine, in lumine vultus tui ambulabunt,<br class="calibre6"/>
<span id="x88_17" class="vn">17</span> et in nomine tuo exsultabunt tota die,<br class="calibre6"/> et in justitia tua exaltabuntur.<br class="calibre6"/>
<span id="x88_18" class="vn">18</span> Quoniam gloria virtutis eorum tu es,<br class="calibre6"/> et in beneplacito tuo exaltabitur cornu nostrum.<br class="calibre6"/>
<span id="x88_19" class="vn">19</span> Quia Domini est assumptio nostra,<br class="calibre6"/> et sancti Israël regis nostri.<br class="calibre6"/>
<span id="x88_20" class="vn">20</span> Tunc locutus es in visione sanctis tuis,<br class="calibre6"/> et dixisti : Posui adjutorium in potente,<br class="calibre6"/> et exaltavi electum de plebe mea.<br class="calibre6"/>
<span id="x88_21" class="vn">21</span> Inveni David, servum meum ;<br class="calibre6"/> oleo sancto meo unxi eum.<br class="calibre6"/>
<span id="x88_22" class="vn">22</span> Manus enim mea auxiliabitur ei,<br class="calibre6"/> et brachium meum confortabit eum.<br class="calibre6"/>
<span id="x88_23" class="vn">23</span> Nihil proficiet inimicus in eo,<br class="calibre6"/> et filius iniquitatis non apponet nocere ei.<br class="calibre6"/>
<span id="x88_24" class="vn">24</span> Et concidam a facie ipsius inimicos ejus,<br class="calibre6"/> et odientes eum in fugam convertam.<br class="calibre6"/>
<span id="x88_25" class="vn">25</span> Et veritas mea et misericordia mea cum ipso,<br class="calibre6"/> et in nomine meo exaltabitur cornu ejus.<br class="calibre6"/>
<span id="x88_26" class="vn">26</span> Et ponam in mari manum ejus,<br class="calibre6"/> et in fluminibus dexteram ejus.<br class="calibre6"/>
<span id="x88_27" class="vn">27</span> Ipse invocabit me : Pater meus es tu,<br class="calibre6"/> Deus meus, et susceptor salutis meæ.<br class="calibre6"/>
<span id="x88_28" class="vn">28</span> Et ego primogenitum ponam illum,<br class="calibre6"/> excelsum præ regibus terræ.<br class="calibre6"/>
<span id="x88_29" class="vn">29</span> In æternum servabo illi misericordiam meam,<br class="calibre6"/> et testamentum meum fidele ipsi.<br class="calibre6"/>
<span id="x88_30" class="vn">30</span> Et ponam in sæculum sæculi semen ejus,<br class="calibre6"/> et thronum ejus sicut dies cæli.<br class="calibre6"/>
<span id="x88_31" class="vn">31</span> Si autem dereliquerint filii ejus legem meam,<br class="calibre6"/> et in judiciis meis non ambulaverint ;<br class="calibre6"/>
<span id="x88_32" class="vn">32</span> si justitias meas profanaverint,<br class="calibre6"/> et mandata mea non custodierint :<br class="calibre6"/>
<span id="x88_33" class="vn">33</span> visitabo in virga iniquitates eorum,<br class="calibre6"/> et in verberibus peccata eorum ;<br class="calibre6"/>
<span id="x88_34" class="vn">34</span> misericordiam autem meam non dispergam ab eo,<br class="calibre6"/> neque nocebo in veritate mea,<br class="calibre6"/>
<span id="x88_35" class="vn">35</span> neque profanabo testamentum meum :<br class="calibre6"/> et quæ procedunt de labiis meis non faciam irrita.<br class="calibre6"/>
<span id="x88_36" class="vn">36</span> Semel juravi in sancto meo, si David mentiar :<br class="calibre6"/>
<span id="x88_37" class="vn">37</span> semen ejus in æternum manebit.<br class="calibre6"/> Et thronus ejus sicut sol in conspectu meo,<br class="calibre6"/>
<span id="x88_38" class="vn">38</span> et sicut luna perfecta in æternum,<br class="calibre6"/> et testis in cælo fidelis.<br class="calibre6"/>
<span id="x88_39" class="vn">39</span> Tu vero repulisti et despexisti ;<br class="calibre6"/> distulisti christum tuum.<br class="calibre6"/>
<span id="x88_40" class="vn">40</span> Evertisti testamentum servi tui ;<br class="calibre6"/> profanasti in terra sanctuarium ejus.<br class="calibre6"/>
<span id="x88_41" class="vn">41</span> Destruxisti omnes sepes ejus ;<br class="calibre6"/> posuisti firmamentum ejus formidinem.<br class="calibre6"/>
<span id="x88_42" class="vn">42</span> Diripuerunt eum omnes transeuntes viam ;<br class="calibre6"/> factus est opprobrium vicinis suis.<br class="calibre6"/>
<span id="x88_43" class="vn">43</span> Exaltasti dexteram deprimentium eum ;<br class="calibre6"/> lætificasti omnes inimicos ejus.<br class="calibre6"/>
<span id="x88_44" class="vn">44</span> Avertisti adjutorium gladii ejus,<br class="calibre6"/> et non es auxiliatus ei in bello.<br class="calibre6"/>
<span id="x88_45" class="vn">45</span> Destruxisti eum ab emundatione,<br class="calibre6"/> et sedem ejus in terram collisisti.<br class="calibre6"/>
<span id="x88_46" class="vn">46</span> Minorasti dies temporis ejus ;<br class="calibre6"/> perfudisti eum confusione.<br class="calibre6"/>
<span id="x88_47" class="vn">47</span> Usquequo, Domine, avertis in finem ?<br class="calibre6"/> exardescet sicut ignis ira tua ?<br class="calibre6"/>
<span id="x88_48" class="vn">48</span> Memorare quæ mea substantia :<br class="calibre6"/> numquid enim vane constituisti omnes filios hominum ?<br class="calibre6"/>
<span id="x88_49" class="vn">49</span> Quis est homo qui vivet et non videbit mortem ?<br class="calibre6"/> eruet animam suam de manu inferi ?<br class="calibre6"/>
<span id="x88_50" class="vn">50</span> Ubi sunt misericordiæ tuæ antiquæ, Domine,<br class="calibre6"/> sicut jurasti David in veritate tua ?<br class="calibre6"/>
<span id="x88_51" class="vn">51</span> Memor esto, Domine, opprobrii servorum tuorum,<br class="calibre6"/> quod continui in sinu meo, multarum gentium :<br class="calibre6"/>
<span id="x88_52" class="vn">52</span> quod exprobraverunt inimici tui, Domine ;<br class="calibre6"/> quod exprobraverunt commutationem christi tui.<br class="calibre6"/>
<span id="x88_53" class="vn">53</span> Benedictus Dominus in æternum. Fiat, fiat.</div>
</div><div class="calibre5" id="calibre_pb_88"></div></body></html>
