<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lamentationes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> <span class="speaker">Aleph.</span> Quomodo obtexit caligine in furore suo<br class="calibre6"/> Dominus filiam Sion ;<br class="calibre6"/> projecit de cælo in terram<br class="calibre6"/> inclytam Israël,<br class="calibre6"/> et non est recordatus scabelli pedum suorum<br class="calibre6"/> in die furoris sui !<br class="calibre6"/>
<span id="x2_2" class="vn">2</span> <span class="speaker">Beth.</span> Præcipitavit Dominus, nec pepercit<br class="calibre6"/> omnia speciosa Jacob :<br class="calibre6"/> destruxit in furore suo<br class="calibre6"/> munitiones virginis Juda,<br class="calibre6"/> et dejecit in terram ;<br class="calibre6"/> polluit regnum et principes ejus.<br class="calibre6"/>
<span id="x2_3" class="vn">3</span> <span class="speaker">Ghimel.</span> Confregit in ira furoris sui<br class="calibre6"/> omne cornu Israël ;<br class="calibre6"/> avertit retrorsum dexteram suam<br class="calibre6"/> a facie inimici,<br class="calibre6"/> et succendit in Jacob quasi ignem<br class="calibre6"/> flammæ devorantis in gyro.<br class="calibre6"/>
<span id="x2_4" class="vn">4</span> <span class="speaker">Daleth.</span> Tetendit arcum suum quasi inimicus,<br class="calibre6"/> firmavit dexteram suam quasi hostis,<br class="calibre6"/> et occidit omne quod pulchrum erat visu<br class="calibre6"/> in tabernaculo filiæ Sion ;<br class="calibre6"/> effudit quasi ignem<br class="calibre6"/> indignationem suam.<br class="calibre6"/>
<span id="x2_5" class="vn">5</span> <span class="speaker">He.</span> Factus est Dominus velut inimicus,<br class="calibre6"/> præcipitavit Israël :<br class="calibre6"/> præcipitavit omnia mœnia ejus,<br class="calibre6"/> dissipavit munitiones ejus,<br class="calibre6"/> et replevit in filia Juda<br class="calibre6"/> humiliatum et humiliatam.<br class="calibre6"/>
<span id="x2_6" class="vn">6</span> <span class="speaker">Vau.</span> Et dissipavit quasi hortum tentorium suum ;<br class="calibre6"/> demolitus est tabernaculum suum.<br class="calibre6"/> Oblivioni tradidit Dominus in Sion<br class="calibre6"/> festivitatem et sabbatum ;<br class="calibre6"/> et in opprobrium, et in indignationem furoris sui,<br class="calibre6"/> regem et sacerdotem.<br class="calibre6"/>
<span id="x2_7" class="vn">7</span> <span class="speaker">Zain.</span> Repulit Dominus altare suum ;<br class="calibre6"/> maledixit sanctificationi suæ :<br class="calibre6"/> tradidit in manu inimici<br class="calibre6"/> muros turrium ejus.<br class="calibre6"/> Vocem dederunt in domo Domini<br class="calibre6"/> sicut in die solemni.<br class="calibre6"/>
<span id="x2_8" class="vn">8</span> <span class="speaker">Heth.</span> Cogitavit Dominus dissipare<br class="calibre6"/> murum filiæ Sion ;<br class="calibre6"/> tetendit funiculum suum,<br class="calibre6"/> et non avertit manum suam a perditione :<br class="calibre6"/> luxitque antemurale,<br class="calibre6"/> et murus pariter dissipatus est.<br class="calibre6"/>
<span id="x2_9" class="vn">9</span> <span class="speaker">Teth.</span> Defixæ sunt in terra portæ ejus,<br class="calibre6"/> perdidit et contrivit vectes ejus ;<br class="calibre6"/> regem ejus et principes ejus in gentibus :<br class="calibre6"/> non est lex,<br class="calibre6"/> et prophetæ ejus non invenerunt<br class="calibre6"/> visionem a Domino.<br class="calibre6"/>
<span id="x2_10" class="vn">10</span> <span class="speaker">Jod.</span> Sederunt in terra, conticuerunt<br class="calibre6"/> senes filiæ Sion ;<br class="calibre6"/> consperserunt cinere capita sua,<br class="calibre6"/> accincti sunt ciliciis :<br class="calibre6"/> abjecerunt in terram capita sua<br class="calibre6"/> virgines Jerusalem.<br class="calibre6"/>
<span id="x2_11" class="vn">11</span> <span class="speaker">Caph.</span> Defecerunt præ lacrimis oculi mei,<br class="calibre6"/> conturbata sunt viscera mea ;<br class="calibre6"/> effusum est in terra jecur meum<br class="calibre6"/> super contritione filiæ populi mei,<br class="calibre6"/> cum deficeret parvulus et lactens<br class="calibre6"/> in plateis oppidi.<br class="calibre6"/>
<span id="x2_12" class="vn">12</span> <span class="speaker">Lamed.</span> Matribus suis dixerunt :<br class="calibre6"/> Ubi est triticum et vinum ?<br class="calibre6"/> cum deficerent quasi vulnerati<br class="calibre6"/> in plateis civitatis,<br class="calibre6"/> cum exhalarent animas suas<br class="calibre6"/> in sinu matrum suarum.<br class="calibre6"/>
<span id="x2_13" class="vn">13</span> <span class="speaker">Mem.</span> Cui comparabo te, vel cui assimilabo te,<br class="calibre6"/> filia Jerusalem ?<br class="calibre6"/> cui exæquabo te, et consolabor te,<br class="calibre6"/> virgo, filia Sion ?<br class="calibre6"/> magna est enim velut mare contritio tua :<br class="calibre6"/> quis medebitur tui ?<br class="calibre6"/>
<span id="x2_14" class="vn">14</span> <span class="speaker">Nun.</span> Prophetæ tui viderunt tibi<br class="calibre6"/> falsa et stulta ;<br class="calibre6"/> nec aperiebant iniquitatem tuam,<br class="calibre6"/> ut te ad pœnitentiam provocarent ;<br class="calibre6"/> viderunt autem tibi assumptiones falsas,<br class="calibre6"/> et ejectiones.<br class="calibre6"/>
<span id="x2_15" class="vn">15</span> <span class="speaker">Samech.</span> Plauserunt super te manibus<br class="calibre6"/> omnes transeuntes per viam ;<br class="calibre6"/> sibilaverunt et moverunt caput suum<br class="calibre6"/> super filiam Jerusalem :<br class="calibre6"/> Hæccine est urbs, dicentes, perfecti decoris,<br class="calibre6"/> gaudium universæ terræ ?<br class="calibre6"/>
<span id="x2_16" class="vn">16</span> <span class="speaker">Phe.</span> Aperuerunt super te os suum<br class="calibre6"/> omnes inimici tui :<br class="calibre6"/> sibilaverunt, et fremuerunt dentibus,<br class="calibre6"/> et dixerunt : Devorabimus :<br class="calibre6"/> en ista est dies quam exspectabamus ;<br class="calibre6"/> invenimus, vidimus.<br class="calibre6"/>
<span id="x2_17" class="vn">17</span> <span class="speaker">Ain.</span> Fecit Dominus quæ cogitavit ;<br class="calibre6"/> complevit sermonem suum,<br class="calibre6"/> quem præceperat a diebus antiquis :<br class="calibre6"/> destruxit, et non pepercit,<br class="calibre6"/> et lætificavit super te inimicum,<br class="calibre6"/> et exaltavit cornu hostium tuorum.<br class="calibre6"/>
<span id="x2_18" class="vn">18</span> <span class="speaker">Sade.</span> Clamavit cor eorum ad Dominum<br class="calibre6"/> super muros filiæ Sion :<br class="calibre6"/> Deduc quasi torrentem lacrimas<br class="calibre6"/> per diem et noctem ;<br class="calibre6"/> non des requiem tibi,<br class="calibre6"/> neque taceat pupilla oculi tui.<br class="calibre6"/>
<span id="x2_19" class="vn">19</span> <span class="speaker">Coph.</span> Consurge, lauda in nocte,<br class="calibre6"/> in principio vigiliarum ;<br class="calibre6"/> effunde sicut aquam cor tuum<br class="calibre6"/> ante conspectum Domini :<br class="calibre6"/> leva ad eum manus tuas<br class="calibre6"/> pro anima parvulorum tuorum,<br class="calibre6"/> qui defecerunt in fame<br class="calibre6"/> in capite omnium compitorum.<br class="calibre6"/>
<span id="x2_20" class="vn">20</span> <span class="speaker">Res.</span> Vide, Domine, et considera<br class="calibre6"/> quem vindemiaveris ita.<br class="calibre6"/> Ergone comedent mulieres fructum suum,<br class="calibre6"/> parvulos ad mensuram palmæ ?<br class="calibre6"/> si occiditur in sanctuario Domini<br class="calibre6"/> sacerdos et propheta ?<br class="calibre6"/>
<span id="x2_21" class="vn">21</span> <span class="speaker">Sin.</span> Jacuerunt in terra foris<br class="calibre6"/> puer et senex ;<br class="calibre6"/> virgines meæ et juvenes mei<br class="calibre6"/> ceciderunt in gladio :<br class="calibre6"/> interfecisti in die furoris tui,<br class="calibre6"/> percussisti, nec misertus es.<br class="calibre6"/>
<span id="x2_22" class="vn">22</span> <span class="speaker">Thau.</span> Vocasti quasi ad diem solemnem,<br class="calibre6"/> qui terrerent me de circuitu ;<br class="calibre6"/> et non fuit in die furoris Domini qui effugeret,<br class="calibre6"/> et relinqueretur :<br class="calibre6"/> quos educavi et enutrivi,<br class="calibre6"/> inimicus meus consumpsit eos.</div>
</div><div class="calibre5" id="calibre_pb_2"></div></body></html>
