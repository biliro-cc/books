<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c63" id="c63"><span class="chapter-num">63</span></a><div class="poetry"> <span id="x63_1" class="vn">1</span> Quis est iste, qui venit de Edom,<br class="calibre6"/> tinctis vestibus de Bosra ?<br class="calibre6"/> iste formosus in stola sua,<br class="calibre6"/> gradiens in multitudine fortitudinis suæ ?<br class="calibre6"/> Ego qui loquor justitiam,<br class="calibre6"/> et propugnator sum ad salvandum.<br class="calibre6"/>
<span id="x63_2" class="vn">2</span> Quare ergo rubrum est indumentum tuum,<br class="calibre6"/> et vestimenta tua sicut calcantium in torculari ?<br class="calibre6"/>
<span id="x63_3" class="vn">3</span> Torcular calcavi solus,<br class="calibre6"/> et de gentibus non est vir mecum ;<br class="calibre6"/> calcavi eos in furore meo,<br class="calibre6"/> et conculcavi eos in ira mea :<br class="calibre6"/> et aspersus est sanguis eorum super vestimenta mea,<br class="calibre6"/> et omnia indumenta mea inquinavi.<br class="calibre6"/>
<span id="x63_4" class="vn">4</span> Dies enim ultionis in corde meo ;<br class="calibre6"/> annus redemptionis meæ venit.<br class="calibre6"/>
<span id="x63_5" class="vn">5</span> Circumspexi, et non erat auxiliator ;<br class="calibre6"/> quæsivi, et non fuit qui adjuvaret :<br class="calibre6"/> et salvavit mihi brachium meum,<br class="calibre6"/> et indignatio mea ipsa auxiliata est mihi.<br class="calibre6"/>
<span id="x63_6" class="vn">6</span> Et conculcavi populos in furore meo,<br class="calibre6"/> et inebriavi eos in indignatione mea,<br class="calibre6"/> et detraxi in terram virtutem eorum.</div><br class="calibre6"/><br class="calibre6"/>
<div class="poetry"><span id="x63_7" class="vn">7</span> Miserationum Domini recordabor ;<br class="calibre6"/> laudem Domini<br class="calibre6"/> super omnibus quæ reddidit nobis Dominus,<br class="calibre6"/> et super multitudinem bonorum domui Israël,<br class="calibre6"/> quæ largitus est eis secundum indulgentiam suam,<br class="calibre6"/> et secundum multitudinem misericordiarum suarum.<br class="calibre6"/>
<span id="x63_8" class="vn">8</span> Et dixit : Verumtamen populus meus est,<br class="calibre6"/> filii non negantes ;<br class="calibre6"/> et factus est eis salvator.<br class="calibre6"/>
<span id="x63_9" class="vn">9</span> In omni tribulatione eorum non est tribulatus,<br class="calibre6"/> et angelus faciei ejus salvavit eos :<br class="calibre6"/> in dilectione sua et in indulgentia sua<br class="calibre6"/> ipse redemit eos,<br class="calibre6"/> et portavit eos, et elevavit eos<br class="calibre6"/> cunctis diebus sæculi.<br class="calibre6"/>
<span id="x63_10" class="vn">10</span> Ipsi autem ad iracundiam provocaverunt,<br class="calibre6"/> et afflixerunt spiritum Sancti ejus :<br class="calibre6"/> et conversus est eis in inimicum,<br class="calibre6"/> et ipse debellavit eos.<br class="calibre6"/>
<span id="x63_11" class="vn">11</span> Et recordatus est dierum sæculi Moysi, et populi sui.<br class="calibre6"/> Ubi est qui eduxit eos de mari<br class="calibre6"/> cum pastoribus gregis sui ?<br class="calibre6"/> Ubi est qui posuit in medio ejus<br class="calibre6"/> spiritum Sancti sui ;<br class="calibre6"/>
<span id="x63_12" class="vn">12</span> qui eduxit ad dexteram Moysen,<br class="calibre6"/> brachio majestatis suæ ;<br class="calibre6"/> qui scidit aquas ante eos,<br class="calibre6"/> ut faceret sibi nomen sempiternum ;<br class="calibre6"/>
<span id="x63_13" class="vn">13</span> qui eduxit eos per abyssos,<br class="calibre6"/> quasi equum in deserto<br class="calibre6"/> non impingentem ?<br class="calibre6"/>
<span id="x63_14" class="vn">14</span> Quasi animal in campo descendens,<br class="calibre6"/> spiritus Domini ductor ejus fuit.<br class="calibre6"/> Sic adduxisti populum tuum,<br class="calibre6"/> ut faceres tibi nomen gloriæ.<br class="calibre6"/>
<span id="x63_15" class="vn">15</span> Attende de cælo, et vide<br class="calibre6"/> de habitaculo sancto tuo, et gloriæ tuæ.<br class="calibre6"/> Ubi est zelus tuus, et fortitudo tua,<br class="calibre6"/> multitudo viscerum tuorum et miserationum tuarum ?<br class="calibre6"/> Super me continuerunt se.<br class="calibre6"/>
<span id="x63_16" class="vn">16</span> Tu enim pater noster :<br class="calibre6"/> et Abraham nescivit nos,<br class="calibre6"/> et Israël ignoravit nos :<br class="calibre6"/> tu, Domine, pater noster,<br class="calibre6"/> redemptor noster, a sæculo nomen tuum.<br class="calibre6"/>
<span id="x63_17" class="vn">17</span> Quare errare nos fecisti, Domine, de viis tuis ;<br class="calibre6"/> indurasti cor nostrum ne timeremus te ?<br class="calibre6"/> Convertere propter servos tuos,<br class="calibre6"/> tribus hæreditatis tuæ.<br class="calibre6"/>
<span id="x63_18" class="vn">18</span> Quasi nihilum possederunt populum sanctum tuum :<br class="calibre6"/> hostes nostri conculcaverunt sanctificationem tuam.<br class="calibre6"/>
<span id="x63_19" class="vn">19</span> Facti sumus quasi in principio, cum non dominareris nostri,<br class="calibre6"/> neque invocaretur nomen tuum super nos.</div>
</div><div class="calibre5" id="calibre_pb_63"></div></body></html>
