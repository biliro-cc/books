<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a> <span id="x31_1" class="vn">1</span> Verba Lamuelis regis. Visio qua erudivit eum mater sua.
<div class="poetry"><span id="x31_2" class="vn">2</span> Quid, dilecte mi ? quid, dilecte uteri mei ?<br class="calibre6"/> quid, dilecte votorum meorum ?<br class="calibre6"/>
<span id="x31_3" class="vn">3</span> Ne dederis mulieribus substantiam tuam,<br class="calibre6"/> et divitias tuas ad delendos reges.<br class="calibre6"/>
<span id="x31_4" class="vn">4</span> Noli regibus, o Lamuel, noli regibus dare vinum,<br class="calibre6"/> quia nullum secretum est ubi regnat ebrietas ;<br class="calibre6"/>
<span id="x31_5" class="vn">5</span> et ne forte bibant, et obliviscantur judiciorum,<br class="calibre6"/> et mutent causam filiorum pauperis.<br class="calibre6"/>
<span id="x31_6" class="vn">6</span> Date siceram mœrentibus,<br class="calibre6"/> et vinum his qui amaro sunt animo.<br class="calibre6"/>
<span id="x31_7" class="vn">7</span> Bibant, et obliviscantur egestatis suæ,<br class="calibre6"/> et doloris sui non recordentur amplius.<br class="calibre6"/>
<span id="x31_8" class="vn">8</span> Aperi os tuum muto,<br class="calibre6"/> et causis omnium filiorum qui pertranseunt.<br class="calibre6"/>
<span id="x31_9" class="vn">9</span> Aperi os tuum, decerne quod justum est,<br class="calibre6"/> et judica inopem et pauperem.</div><br class="calibre6"/><br class="calibre6"/>
<div class="poetry"><span id="x31_10" class="vn">10</span> Mulierem fortem quis inveniet ?<br class="calibre6"/> procul et de ultimis finibus pretium ejus.<br class="calibre6"/>
<span id="x31_11" class="vn">11</span> Confidit in ea cor viri sui,<br class="calibre6"/> et spoliis non indigebit.<br class="calibre6"/>
<span id="x31_12" class="vn">12</span> Reddet ei bonum, et non malum,<br class="calibre6"/> omnibus diebus vitæ suæ.<br class="calibre6"/>
<span id="x31_13" class="vn">13</span> Quæsivit lanam et linum,<br class="calibre6"/> et operata est consilia manuum suarum.<br class="calibre6"/>
<span id="x31_14" class="vn">14</span> Facta est quasi navis institoris,<br class="calibre6"/> de longe portans panem suum.<br class="calibre6"/>
<span id="x31_15" class="vn">15</span> Et de nocte surrexit,<br class="calibre6"/> deditque prædam domesticis suis,<br class="calibre6"/> et cibaria ancillis suis.<br class="calibre6"/>
<span id="x31_16" class="vn">16</span> Consideravit agrum, et emit eum ;<br class="calibre6"/> de fructu manuum suarum plantavit vineam.<br class="calibre6"/>
<span id="x31_17" class="vn">17</span> Accinxit fortitudine lumbos suos,<br class="calibre6"/> et roboravit brachium suum.<br class="calibre6"/>
<span id="x31_18" class="vn">18</span> Gustavit, et vidit quia bona est negotiatio ejus ;<br class="calibre6"/> non extinguetur in nocte lucerna ejus.<br class="calibre6"/>
<span id="x31_19" class="vn">19</span> Manum suam misit ad fortia,<br class="calibre6"/> et digiti ejus apprehenderunt fusum.<br class="calibre6"/>
<span id="x31_20" class="vn">20</span> Manum suam aperuit inopi,<br class="calibre6"/> et palmas suas extendit ad pauperem.<br class="calibre6"/>
<span id="x31_21" class="vn">21</span> Non timebit domui suæ a frigoribus nivis ;<br class="calibre6"/> omnes enim domestici ejus vestiti sunt duplicibus.<br class="calibre6"/>
<span id="x31_22" class="vn">22</span> Stragulatam vestem fecit sibi ;<br class="calibre6"/> byssus et purpura indumentum ejus.<br class="calibre6"/>
<span id="x31_23" class="vn">23</span> Nobilis in portis vir ejus,<br class="calibre6"/> quando sederit cum senatoribus terræ.<br class="calibre6"/>
<span id="x31_24" class="vn">24</span> Sindonem fecit, et vendidit,<br class="calibre6"/> et cingulum tradidit Chananæo.<br class="calibre6"/>
<span id="x31_25" class="vn">25</span> Fortitudo et decor indumentum ejus,<br class="calibre6"/> et ridebit in die novissimo.<br class="calibre6"/>
<span id="x31_26" class="vn">26</span> Os suum aperuit sapientiæ,<br class="calibre6"/> et lex clementiæ in lingua ejus.<br class="calibre6"/>
<span id="x31_27" class="vn">27</span> Consideravit semitas domus suæ,<br class="calibre6"/> et panem otiosa non comedit.<br class="calibre6"/>
<span id="x31_28" class="vn">28</span> Surrexerunt filii ejus, et beatissimam prædicaverunt ;<br class="calibre6"/> vir ejus, et laudavit eam.<br class="calibre6"/>
<span id="x31_29" class="vn">29</span> Multæ filiæ congregaverunt divitias ;<br class="calibre6"/> tu supergressa es universas.<br class="calibre6"/>
<span id="x31_30" class="vn">30</span> Fallax gratia, et vana est pulchritudo :<br class="calibre6"/> mulier timens Dominum, ipsa laudabitur.<br class="calibre6"/>
<span id="x31_31" class="vn">31</span> Date ei de fructu manuum suarum,<br class="calibre6"/> et laudent eam in portis opera ejus.</div></div>
</body></html>
