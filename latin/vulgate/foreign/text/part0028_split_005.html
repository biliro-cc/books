<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Circuite vias Jerusalem,<br class="calibre6"/> et aspicite, et considerate,<br class="calibre6"/> et quærite in plateis ejus,<br class="calibre6"/> an inveniatis virum facientem judicium,<br class="calibre6"/> et quærentem fidem :<br class="calibre6"/> et propitius ero ei.<br class="calibre6"/>
<span id="x5_2" class="vn">2</span> Quod si etiam : Vivit Dominus, dixerint,<br class="calibre6"/> et hoc falso jurabunt.<br class="calibre6"/>
<span id="x5_3" class="vn">3</span> Domine, oculi tui respiciunt fidem :<br class="calibre6"/> percussisti eos, et non doluerunt ;<br class="calibre6"/> attrivisti eos, et renuerunt accipere disciplinam :<br class="calibre6"/> induraverunt facies suas supra petram,<br class="calibre6"/> et noluerunt reverti.<br class="calibre6"/>
<span id="x5_4" class="vn">4</span> Ego autem dixi : Forsitan pauperes sunt et stulti,<br class="calibre6"/> ignorantes viam Domini,<br class="calibre6"/> judicium Dei sui.<br class="calibre6"/>
<span id="x5_5" class="vn">5</span> Ibo igitur ad optimates, et loquar eis :<br class="calibre6"/> ipsi enim cognoverunt viam Domini,<br class="calibre6"/> judicium Dei sui :<br class="calibre6"/> et ecce magis hi simul confregerunt jugum ;<br class="calibre6"/> ruperunt vincula.<br class="calibre6"/>
<span id="x5_6" class="vn">6</span> Idcirco percussit eos leo de silva ;<br class="calibre6"/> lupus ad vesperam vastavit eos :<br class="calibre6"/> pardus vigilans super civitates eorum :<br class="calibre6"/> omnis qui egressus fuerit ex eis capietur :<br class="calibre6"/> quia multiplicatæ sunt prævaricationes eorum ;<br class="calibre6"/> confortatæ sunt aversiones eorum.<br class="calibre6"/>
<span id="x5_7" class="vn">7</span> Super quo propitius tibi esse potero ?<br class="calibre6"/> filii tui dereliquerunt me,<br class="calibre6"/> et jurant in his qui non sunt dii.<br class="calibre6"/> Saturavi eos, et mœchati sunt,<br class="calibre6"/> et in domo meretricis luxuriabantur.<br class="calibre6"/>
<span id="x5_8" class="vn">8</span> Equi amatores et emissarii facti sunt :<br class="calibre6"/> unusquisque ad uxorem proximi sui hinniebat.<br class="calibre6"/>
<span id="x5_9" class="vn">9</span> Numquid super his non visitabo, dicit Dominus,<br class="calibre6"/> et in gente tali non ulciscetur anima mea ?<br class="calibre6"/>
<span id="x5_10" class="vn">10</span> Ascendite muros ejus, et dissipate :<br class="calibre6"/> consummationem autem nolite facere :<br class="calibre6"/> auferte propagines ejus,<br class="calibre6"/> quia non sunt Domini.<br class="calibre6"/>
<span id="x5_11" class="vn">11</span> Prævaricatione enim prævaricata est in me<br class="calibre6"/> domus Israël, et domus Juda, ait Dominus.<br class="calibre6"/>
<span id="x5_12" class="vn">12</span> Negaverunt Dominum, et dixerunt :<br class="calibre6"/> Non est ipse : neque veniet super nos malum :<br class="calibre6"/> gladium et famem non videbimus.<br class="calibre6"/>
<span id="x5_13" class="vn">13</span> Prophetæ fuerunt in ventum locuti,<br class="calibre6"/> et responsum non fuit in eis :<br class="calibre6"/> hæc ergo evenient illis.<br class="calibre6"/>
<span id="x5_14" class="vn">14</span> Hæc dicit Dominus Deus exercituum :<br class="calibre6"/> Quia locuti estis verbum istud,<br class="calibre6"/> ecce ego do verba mea in ore tuo in ignem,<br class="calibre6"/> et populum istum in ligna,<br class="calibre6"/> et vorabit eos.<br class="calibre6"/>
<span id="x5_15" class="vn">15</span> Ecce ego adducam super vos gentem de longinquo,<br class="calibre6"/> domus Israël, ait Dominus :<br class="calibre6"/> gentem robustam,<br class="calibre6"/> gentem antiquam,<br class="calibre6"/> gentem cujus ignorabis linguam,<br class="calibre6"/> nec intelliges quid loquatur.<br class="calibre6"/>
<span id="x5_16" class="vn">16</span> Pharetra ejus quasi sepulchrum patens ;<br class="calibre6"/> universi fortes.<br class="calibre6"/>
<span id="x5_17" class="vn">17</span> Et comedet segetes tuas et panem tuum ;<br class="calibre6"/> devorabit filios tuos et filias tuas ;<br class="calibre6"/> comedet gregem tuum et armenta tua ;<br class="calibre6"/> comedet vineam tuam et ficum tuam :<br class="calibre6"/> et conteret urbes munitas tuas,<br class="calibre6"/> in quibus tu habes fiduciam, gladio.<br class="calibre6"/>
<span id="x5_18" class="vn">18</span> Verumtamen in diebus illis, ait Dominus,<br class="calibre6"/> non faciam vos in consummationem.<br class="calibre6"/>
<span id="x5_19" class="vn">19</span> Quod si dixeritis :<br class="calibre6"/> Quare fecit nobis Dominus Deus noster hæc omnia ?<br class="calibre6"/> dices ad eos :<br class="calibre6"/> Sicut dereliquistis me,<br class="calibre6"/> et servistis deo alieno in terra vestra,<br class="calibre6"/> sic servietis alienis in terra non vestra.<br class="calibre6"/>
<span id="x5_20" class="vn">20</span> Annuntiate hoc domui Jacob,<br class="calibre6"/> et auditum facite in Juda, dicentes :<br class="calibre6"/>
<span id="x5_21" class="vn">21</span> Audi, popule stulte, qui non habes cor :<br class="calibre6"/> qui habentes oculos, non videtis ;<br class="calibre6"/> et aures, et non auditis.<br class="calibre6"/>
<span id="x5_22" class="vn">22</span> Me ergo non timebitis, ait Dominus,<br class="calibre6"/> et a facie mea non dolebitis ?<br class="calibre6"/> qui posui arenam terminum mari,<br class="calibre6"/> præceptum sempiternum quod non præteribit :<br class="calibre6"/> et commovebuntur, et non poterunt ;<br class="calibre6"/> et intumescent fluctus ejus, et non transibunt illud.<br class="calibre6"/>
<span id="x5_23" class="vn">23</span> Populo autem huic factum est cor incredulum et exasperans :<br class="calibre6"/> recesserunt, et abierunt.<br class="calibre6"/>
<span id="x5_24" class="vn">24</span> Et non dixerunt in corde suo :<br class="calibre6"/> Metuamus Dominum Deum nostrum,<br class="calibre6"/> qui dat nobis pluviam temporaneam et serotinam in tempore suo,<br class="calibre6"/> plenitudinem annuæ messis custodientem nobis.<br class="calibre6"/>
<span id="x5_25" class="vn">25</span> Iniquitates vestræ declinaverunt hæc,<br class="calibre6"/> et peccata vestra prohibuerunt bonum a vobis :<br class="calibre6"/>
<span id="x5_26" class="vn">26</span> quia inventi sunt in populo meo impii insidiantes quasi aucupes,<br class="calibre6"/> laqueos ponentes et pedicas ad capiendos viros.<br class="calibre6"/>
<span id="x5_27" class="vn">27</span> Sicut decipula plena avibus,<br class="calibre6"/> sic domus eorum plenæ dolo :<br class="calibre6"/> ideo magnificati sunt et ditati.<br class="calibre6"/>
<span id="x5_28" class="vn">28</span> Incrassati sunt et impinguati,<br class="calibre6"/> et præterierunt sermones meos pessime.<br class="calibre6"/> Causam viduæ non judicaverunt,<br class="calibre6"/> causam pupilli non direxerunt,<br class="calibre6"/> et judicium pauperum non judicaverunt.<br class="calibre6"/>
<span id="x5_29" class="vn">29</span> Numquid super his non visitabo, dicit Dominus,<br class="calibre6"/> aut super gentem hujuscemodi non ulciscetur anima mea ?<br class="calibre6"/>
<span id="x5_30" class="vn">30</span> Stupor et mirabilia facta sunt in terra :<br class="calibre6"/>
<span id="x5_31" class="vn">31</span> prophetæ prophetabant mendacium,<br class="calibre6"/> et sacerdotes applaudebant manibus suis,<br class="calibre6"/> et populus meus dilexit talia.<br class="calibre6"/> Quid igitur fiet in novissimo ejus ?</div>
</div><div class="calibre5" id="calibre_pb_5"></div></body></html>
