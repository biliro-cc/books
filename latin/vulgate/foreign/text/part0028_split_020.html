<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Et audivit Phassur filius Emmer, sacerdos, qui constitutus erat princeps in domo Domini, Jeremiam prophetantem sermones istos.
<span id="x20_2" class="vn">2</span> Et percussit Phassur Jeremiam prophetam, et misit eum in nervum quod erat in porta Benjamin superiori, in domo Domini.
<span id="x20_3" class="vn">3</span> Cumque illuxisset in crastinum, eduxit Phassur Jeremiam de nervo, et dixit ad eum Jeremias : Non Phassur vocavit Dominus nomen tuum, sed Pavorem undique.
<span id="x20_4" class="vn">4</span> Quia hæc dicit Dominus : <div class="poetry">Ecce ego dabo te in pavorem,<br class="calibre6"/> te et omnes amicos tuos :<br class="calibre6"/> et corruent gladio inimicorum suorum,<br class="calibre6"/> et oculi tui videbunt :<br class="calibre6"/> et omnem Judam dabo in manum regis Babylonis,<br class="calibre6"/> et traducet eos in Babylonem,<br class="calibre6"/> et percutiet eos gladio.<br class="calibre6"/>
<span id="x20_5" class="vn">5</span> Et dabo universam substantiam civitatis hujus,<br class="calibre6"/> et omnem laborem ejus, omneque pretium,<br class="calibre6"/> et cunctos thesauros regum Juda<br class="calibre6"/> dabo in manu inimicorum eorum :<br class="calibre6"/> et diripient eos, et tollent,<br class="calibre6"/> et ducent in Babylonem.<br class="calibre6"/>
<span id="x20_6" class="vn">6</span> Tu autem, Phassur, et omnes habitatores domus tuæ,<br class="calibre6"/> ibitis in captivitatem :<br class="calibre6"/> et in Babylonem venies,<br class="calibre6"/> et ibi morieris, ibique sepelieris<br class="calibre6"/> tu, et omnes amici tui,<br class="calibre6"/> quibus prophetasti mendacium.</div><br class="calibre6"/><br class="calibre6"/>
<div class="poetry"><span id="x20_7" class="vn">7</span> Seduxisti me, Domine, et seductus sum :<br class="calibre6"/> fortior me fuisti, et invaluisti :<br class="calibre6"/> factus sum in derisum tota die ;<br class="calibre6"/> omnes subsannant me.<br class="calibre6"/>
<span id="x20_8" class="vn">8</span> Quia jam olim loquor,<br class="calibre6"/> vociferans iniquitatem, et vastitatem clamito :<br class="calibre6"/> et factus est mihi sermo Domini in opprobrium,<br class="calibre6"/> et in derisum tota die.<br class="calibre6"/>
<span id="x20_9" class="vn">9</span> Et dixi : Non recordabor ejus,<br class="calibre6"/> neque loquar ultra in nomine illius :<br class="calibre6"/> et factus est in corde meo quasi ignis exæstuans,<br class="calibre6"/> claususque in ossibus meis,<br class="calibre6"/> et defeci, ferre non sustinens.<br class="calibre6"/>
<span id="x20_10" class="vn">10</span> Audivi enim contumelias multorum,<br class="calibre6"/> et terrorem in circuitu :<br class="calibre6"/> Persequimini, et persequamur eum,<br class="calibre6"/> ab omnibus viris qui erant pacifici mei,<br class="calibre6"/> et custodientes latus meum :<br class="calibre6"/> si quomodo decipiatur, et prævaleamus adversus eum,<br class="calibre6"/> et consequamur ultionem ex eo.<br class="calibre6"/>
<span id="x20_11" class="vn">11</span> Dominus autem mecum est, quasi bellator fortis :<br class="calibre6"/> idcirco qui persequuntur me cadent,<br class="calibre6"/> et infirmi erunt :<br class="calibre6"/> confundentur vehementer,<br class="calibre6"/> quia non intellexerunt opprobrium sempiternum,<br class="calibre6"/> quod numquam delebitur.<br class="calibre6"/>
<span id="x20_12" class="vn">12</span> Et tu, Domine exercituum, probator justi,<br class="calibre6"/> qui vides renes et cor,<br class="calibre6"/> videam, quæso, ultionem tuam ex eis :<br class="calibre6"/> tibi enim revelavi causam meam.<br class="calibre6"/>
<span id="x20_13" class="vn">13</span> Cantate Domino,<br class="calibre6"/> laudate Dominum,<br class="calibre6"/> quia liberavit animam pauperis de manu malorum.<br class="calibre6"/>
<span id="x20_14" class="vn">14</span> Maledicta dies in qua natus sum !<br class="calibre6"/> dies in qua peperit me mater mea<br class="calibre6"/> non sit benedicta !<br class="calibre6"/>
<span id="x20_15" class="vn">15</span> Maledictus vir qui annuntiavit patri meo,<br class="calibre6"/> dicens : Natus est tibi puer masculus,<br class="calibre6"/> et quasi gaudio lætificavit eum !<br class="calibre6"/>
<span id="x20_16" class="vn">16</span> Sit homo ille ut sunt civitates quæ subvertit Dominus,<br class="calibre6"/> et non pœnituit eum :<br class="calibre6"/> audiat clamorem mane,<br class="calibre6"/> et ululatum in tempore meridiano,<br class="calibre6"/>
<span id="x20_17" class="vn">17</span> qui non me interfecit a vulva,<br class="calibre6"/> ut fieret mihi mater mea sepulchrum,<br class="calibre6"/> et vulva ejus conceptus æternus !<br class="calibre6"/>
<span id="x20_18" class="vn">18</span> Quare de vulva egressus sum,<br class="calibre6"/> ut viderem laborem et dolorem,<br class="calibre6"/> et consumerentur in confusione dies mei ?</div>
</div><div class="calibre5" id="calibre_pb_20"></div></body></html>
