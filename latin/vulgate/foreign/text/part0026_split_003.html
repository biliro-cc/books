<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Filii sapientiæ ecclesia justorum,<br class="calibre6"/> et natio illorum obedientia et dilectio.<br class="calibre6"/>
<span id="x3_2" class="vn">2</span> Judicium patris audite, filii,<br class="calibre6"/> et sic facite, ut salvi sitis.<br class="calibre6"/>
<span id="x3_3" class="vn">3</span> Deus enim honoravit patrem in filiis :<br class="calibre6"/> et judicium matris exquirens, firmavit in filios.<br class="calibre6"/>
<span id="x3_4" class="vn">4</span> Qui diligit Deum exorabit pro peccatis,<br class="calibre6"/> et continebit se ab illis,<br class="calibre6"/> et in oratione dierum exaudietur.<br class="calibre6"/>
<span id="x3_5" class="vn">5</span> Et sicut qui thesaurizat,<br class="calibre6"/> ita et qui honorificat matrem suam.<br class="calibre6"/>
<span id="x3_6" class="vn">6</span> Qui honorat patrem suum jucundabitur in filiis,<br class="calibre6"/> et in die orationis suæ exaudietur.<br class="calibre6"/>
<span id="x3_7" class="vn">7</span> Qui honorat patrem suum vita vivet longiore,<br class="calibre6"/> et qui obedit patri refrigerabit matrem.<br class="calibre6"/>
<span id="x3_8" class="vn">8</span> Qui timet Dominum honorat parentes,<br class="calibre6"/> et quasi dominis serviet his qui se genuerunt.<br class="calibre6"/>
<span id="x3_9" class="vn">9</span> In opere, et sermone, et omni patientia, honora patrem tuum,<br class="calibre6"/>
<span id="x3_10" class="vn">10</span> ut superveniat tibi benedictio ab eo,<br class="calibre6"/> et benedictio illius in novissimo maneat.<br class="calibre6"/>
<span id="x3_11" class="vn">11</span> Benedictio patris firmat domos filiorum :<br class="calibre6"/> maledictio autem matris eradicat fundamenta.<br class="calibre6"/>
<span id="x3_12" class="vn">12</span> Ne glorieris in contumelia patris tui :<br class="calibre6"/> non enim est tibi gloria ejus confusio.<br class="calibre6"/>
<span id="x3_13" class="vn">13</span> Gloria enim hominis ex honore patris sui,<br class="calibre6"/> et dedecus filii pater sine honore.<br class="calibre6"/>
<span id="x3_14" class="vn">14</span> Fili, suscipe senectam patris tui,<br class="calibre6"/> et non contristes eum in vita illius :<br class="calibre6"/>
<span id="x3_15" class="vn">15</span> et si defecerit sensu, veniam da,<br class="calibre6"/> et ne spernas eum in virtute tua :<br class="calibre6"/> eleemosyna enim patris non erit in oblivione.<br class="calibre6"/>
<span id="x3_16" class="vn">16</span> Nam pro peccato matris restituetur tibi bonum :<br class="calibre6"/>
<span id="x3_17" class="vn">17</span> et in justitia ædificabitur tibi,<br class="calibre6"/> et in die tribulationis commemorabitur tui,<br class="calibre6"/> et sicut in sereno glacies, solventur peccata tua.<br class="calibre6"/>
<span id="x3_18" class="vn">18</span> Quam malæ famæ est qui derelinquit patrem,<br class="calibre6"/> et est maledictus a Deo qui exasperat matrem !</div><br class="calibre6"/><br class="calibre6"/>
<div class="poetry"><span id="x3_19" class="vn">19</span> Fili, in mansuetudine opera tua perfice,<br class="calibre6"/> et super hominum gloriam diligeris.<br class="calibre6"/>
<span id="x3_20" class="vn">20</span> Quanto magnus es, humilia te in omnibus,<br class="calibre6"/> et coram Deo invenies gratiam :<br class="calibre6"/>
<span id="x3_21" class="vn">21</span> quoniam magna potentia Dei solius,<br class="calibre6"/> et ab humilibus honoratur.<br class="calibre6"/>
<span id="x3_22" class="vn">22</span> Altiora te ne quæsieris,<br class="calibre6"/> et fortiora te ne scrutatus fueris :<br class="calibre6"/> sed quæ præcepit tibi Deus, illa cogita semper,<br class="calibre6"/> et in pluribus operibus ejus ne fueris curiosus.<br class="calibre6"/>
<span id="x3_23" class="vn">23</span> Non est enim tibi necessarium<br class="calibre6"/> ea, quæ abscondita sunt, videre oculis tuis.<br class="calibre6"/>
<span id="x3_24" class="vn">24</span> In supervacuis rebus noli scrutari multipliciter,<br class="calibre6"/> et in pluribus operibus ejus non eris curiosus.<br class="calibre6"/>
<span id="x3_25" class="vn">25</span> Plurima enim super sensum hominum ostensa sunt tibi :<br class="calibre6"/>
<span id="x3_26" class="vn">26</span> multos quoque supplantavit suspicio illorum,<br class="calibre6"/> et in vanitate detinuit sensus illorum.<br class="calibre6"/>
<span id="x3_27" class="vn">27</span> Cor durum habebit male in novissimo,<br class="calibre6"/> et qui amat periculum in illo peribit.<br class="calibre6"/>
<span id="x3_28" class="vn">28</span> Cor ingrediens duas vias non habebit successus,<br class="calibre6"/> et pravus corde in illis scandalizabitur.<br class="calibre6"/>
<span id="x3_29" class="vn">29</span> Cor nequam gravabitur in doloribus,<br class="calibre6"/> et peccator adjiciet ad peccandum.<br class="calibre6"/>
<span id="x3_30" class="vn">30</span> Synagogæ superborum non erit sanitas,<br class="calibre6"/> frutex enim peccati radicabitur in illis, et non intelligetur.<br class="calibre6"/>
<span id="x3_31" class="vn">31</span> Cor sapientis intelligitur in sapientia,<br class="calibre6"/> et auris bona audiet cum omni concupiscentia sapientiam.<br class="calibre6"/>
<span id="x3_32" class="vn">32</span> Sapiens cor et intelligibile abstinebit se a peccatis,<br class="calibre6"/> et in operibus justitiæ successus habebit.</div><br class="calibre6"/><br class="calibre6"/>
<div class="poetry"><span id="x3_33" class="vn">33</span> Ignem ardentem exstinguit aqua,<br class="calibre6"/> et eleemosyna resistit peccatis :<br class="calibre6"/>
<span id="x3_34" class="vn">34</span> et Deus prospector est ejus qui reddit gratiam :<br class="calibre6"/> meminit ejus in posterum,<br class="calibre6"/> et in tempore casus sui inveniet firmamentum.</div>
</div><div class="calibre5" id="calibre_pb_3"></div></body></html>
