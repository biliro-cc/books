<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Caritas fraternitatis maneat in vobis,
<span id="x13_2" class="vn">2</span> et hospitalitatem nolite oblivisci : per hanc enim latuerunt quidam, angelis hospitio receptis.
<span id="x13_3" class="vn">3</span> Mementote vinctorum, tamquam simul vincti : et laborantium, tamquam et ipsi in corpore morantes.
<span id="x13_4" class="vn">4</span> Honorabile connubium in omnibus, et thorus immaculatus. Fornicatores enim, et adulteros judicabit Deus.
<span id="x13_5" class="vn">5</span> Sint mores sine avaritia, contenti præsentibus : ipse enim dixit : Non te deseram, neque derelinquam :
<span id="x13_6" class="vn">6</span> ita ut confidenter dicamus : Dominus mihi adjutor : non timebo quid faciat mihi homo.
<span id="x13_7" class="vn">7</span> Mementote præpositorum vestrorum, qui vobis locuti sunt verbum Dei : quorum intuentes exitum conversationis, imitamini fidem.
<span id="x13_8" class="vn">8</span> Jesus Christus heri, et hodie : ipse et in sæcula.
<span id="x13_9" class="vn">9</span> Doctrinis variis et peregrinis nolite abduci. Optimum est enim gratia stabilire cor, non escis : quæ non profuerunt ambulantibus in eis.
<span id="x13_10" class="vn">10</span> Habemus altare, de quo edere non habent potestatem, qui tabernaculo deserviunt.
<span id="x13_11" class="vn">11</span> Quorum enim animalium infertur sanguis pro peccato in Sancta per pontificem, horum corpora cremantur extra castra.
<span id="x13_12" class="vn">12</span> Propter quod et Jesus, ut sanctificaret per suum sanguinem populum, extra portam passus est.
<span id="x13_13" class="vn">13</span> Exeamus igitur ad eum extra castra, improperium ejus portantes.
<span id="x13_14" class="vn">14</span> Non enim habemus hic manentem civitatem, sed futuram inquirimus.
<span id="x13_15" class="vn">15</span> Per ipsum ergo offeramus hostiam laudis semper Deo, id est, fructum labiorum confitentium nomini ejus.
<span id="x13_16" class="vn">16</span> Beneficentiæ autem et communionis nolite oblivisci : talibus enim hostiis promeretur Deus.
<span id="x13_17" class="vn">17</span> Obedite præpositis vestris, et subjacete eis. Ipsi enim pervigilant quasi rationem pro animabus vestris reddituri, ut cum gaudio hoc faciant, et non gementes : hoc enim non expedit vobis.<br class="calibre6"/><br class="calibre6"/>
<span id="x13_18" class="vn">18</span> Orate pro nobis : confidimus enim quia bonam conscientiam habemus in omnibus bene volentes conversari.
<span id="x13_19" class="vn">19</span> Amplius autem deprecor vos hoc facere, quo celerius restituar vobis.
<span id="x13_20" class="vn">20</span> Deus autem pacis, qui eduxit de mortuis pastorem magnum ovium, in sanguine testamenti æterni, Dominum nostrum Jesum Christum,
<span id="x13_21" class="vn">21</span> aptet vos in omni bono, ut faciatis ejus voluntatem : faciens in vobis quod placeat coram se per Jesum Christum : cui est gloria in sæcula sæculorum. Amen.
<span id="x13_22" class="vn">22</span> Rogo autem vos fratres, ut sufferatis verbum solatii. Etenim perpaucis scripsi vobis.
<span id="x13_23" class="vn">23</span> Cognoscite fratrem nostrum Timotheum dimissum : cum quo (si celerius venerit) videbo vos.
<span id="x13_24" class="vn">24</span> Salutate omnes præpositos vestros, et omnes sanctos. Salutant vos de Italia fratres.
<span id="x13_25" class="vn">25</span> Gratia cum omnibus vobis. Amen.</div>
</body></html>
