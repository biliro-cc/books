<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> Onus Damasci. <div class="poetry">Ecce Damascus desinet esse civitas,<br class="calibre6"/> et erit sicut acervus lapidum in ruina.<br class="calibre6"/>
<span id="x17_2" class="vn">2</span> Derelictæ civitates Aroër<br class="calibre6"/> gregibus erunt,<br class="calibre6"/> et requiescent ibi, et non erit qui exterreat.<br class="calibre6"/>
<span id="x17_3" class="vn">3</span> Et cessabit adjutorium ab Ephraim,<br class="calibre6"/> et regnum a Damasco ;<br class="calibre6"/> et reliquiæ Syriæ<br class="calibre6"/> sicut gloria filiorum Israël erunt,<br class="calibre6"/> dicit Dominus exercituum.<br class="calibre6"/>
<span id="x17_4" class="vn">4</span> Et erit in die illa :<br class="calibre6"/> attenuabitur gloria Jacob,<br class="calibre6"/> et pinguedo carnis ejus marcescet.<br class="calibre6"/>
<span id="x17_5" class="vn">5</span> Et erit sicut congregans in messe quod restiterit,<br class="calibre6"/> et brachium ejus spicas leget ;<br class="calibre6"/> et erit sicut quærens spicas<br class="calibre6"/> in valle Raphaim.<br class="calibre6"/>
<span id="x17_6" class="vn">6</span> Et relinquetur in eo sicut racemus et sicut excussio oleæ<br class="calibre6"/> duarum vel trium olivarum in summitate rami,<br class="calibre6"/> sive quatuor aut quinque in cacuminibus ejus fructus ejus,<br class="calibre6"/> dicit Dominus Deus Israël.<br class="calibre6"/>
<span id="x17_7" class="vn">7</span> In die illa inclinabitur homo ad<br class="calibre6"/> factorem suum,<br class="calibre6"/> et oculi ejus ad Sanctum Israël respicient ;<br class="calibre6"/>
<span id="x17_8" class="vn">8</span> et non inclinabitur ad altaria quæ fecerunt manus ejus ;<br class="calibre6"/> et quæ operati sunt digiti ejus non respiciet<br class="calibre6"/> lucos et delubra.<br class="calibre6"/>
<span id="x17_9" class="vn">9</span> In die illa erunt civitates fortitudinis ejus<br class="calibre6"/> derelictæ sicut aratra, et segetes<br class="calibre6"/> quæ derelictæ sunt a facie filiorum Israël ;<br class="calibre6"/> et eris deserta.<br class="calibre6"/>
<span id="x17_10" class="vn">10</span> Quia oblitus es Dei salvatoris tui,<br class="calibre6"/> et fortis adjutoris tui non es recordata :<br class="calibre6"/> propterea plantabis plantationem fidelem,<br class="calibre6"/> et germen alienum seminabis ;<br class="calibre6"/>
<span id="x17_11" class="vn">11</span> in die plantationis tuæ labrusca,<br class="calibre6"/> et mane semen tuum florebit ;<br class="calibre6"/> ablata est messis in die hæreditatis,<br class="calibre6"/> et dolebit graviter.<br class="calibre6"/>
<span id="x17_12" class="vn">12</span> Væ multitudini populorum multorum,<br class="calibre6"/> ut multitudo maris sonantis ;<br class="calibre6"/> et tumultus turbarum,<br class="calibre6"/> sicut sonitus aquarum multarum.<br class="calibre6"/>
<span id="x17_13" class="vn">13</span> Sonabunt populi sicut sonitus aquarum inundantium,<br class="calibre6"/> et increpabit eum, et fugiet procul ;<br class="calibre6"/> et rapietur sicut pulvis montium a facie venti,<br class="calibre6"/> et sicut turbo coram tempestate.<br class="calibre6"/>
<span id="x17_14" class="vn">14</span> In tempore vespere, et ecce turbatio ;<br class="calibre6"/> in matutino, et non subsistet.<br class="calibre6"/> Hæc est pars eorum qui vastaverunt nos,<br class="calibre6"/> et sors diripientium nos.</div>
</div><div class="calibre5" id="calibre_pb_17"></div></body></html>
