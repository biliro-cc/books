<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c61" id="c61"><span class="chapter-num">61</span></a><div class="poetry"> <span id="x61_1" class="vn">1</span> Spiritus Domini super me,<br class="calibre6"/> eo quod unxerit Dominus me ;<br class="calibre6"/> ad annuntiandum mansuetis misit me,<br class="calibre6"/> ut mederer contritis corde,<br class="calibre6"/> et prædicarem captivis indulgentiam,<br class="calibre6"/> et clausis apertionem ;<br class="calibre6"/>
<span id="x61_2" class="vn">2</span> ut prædicarem annum placabilem Domino,<br class="calibre6"/> et diem ultionis Deo nostro ;<br class="calibre6"/> ut consolarer omnes lugentes,<br class="calibre6"/>
<span id="x61_3" class="vn">3</span> ut ponerem lugentibus Sion,<br class="calibre6"/> et darem eis coronam pro cinere,<br class="calibre6"/> oleum gaudii pro luctu,<br class="calibre6"/> pallium laudis pro spiritu mœroris ;<br class="calibre6"/> et vocabuntur in ea fortes justitiæ,<br class="calibre6"/> plantatio Domini ad glorificandum.<br class="calibre6"/>
<span id="x61_4" class="vn">4</span> Et ædificabunt deserta a sæculo,<br class="calibre6"/> et ruinas antiquas erigent,<br class="calibre6"/> et instaurabunt civitates desertas,<br class="calibre6"/> dissipatas in generationem et generationem.<br class="calibre6"/>
<span id="x61_5" class="vn">5</span> Et stabunt alieni, et pascent pecora vestra,<br class="calibre6"/> et filii peregrinorum agricolæ et vinitores vestri erunt.<br class="calibre6"/>
<span id="x61_6" class="vn">6</span> Vos autem sacerdotes Domini vocabimini :<br class="calibre6"/> Ministri Dei nostri, dicetur vobis,<br class="calibre6"/> fortitudinem gentium comedetis,<br class="calibre6"/> et in gloria earum superbietis.<br class="calibre6"/>
<span id="x61_7" class="vn">7</span> Pro confusione vestra duplici et rubore,<br class="calibre6"/> laudabunt partem suam ;<br class="calibre6"/> propter hoc in terra sua duplicia possidebunt,<br class="calibre6"/> lætitia sempiterna erit eis.<br class="calibre6"/>
<span id="x61_8" class="vn">8</span> Quia ego Dominus diligens judicium,<br class="calibre6"/> et odio habens rapinam in holocausto ;<br class="calibre6"/> et dabo opus eorum in veritate,<br class="calibre6"/> et fœdus perpetuum feriam eis.<br class="calibre6"/>
<span id="x61_9" class="vn">9</span> Et scient in gentibus semen eorum,<br class="calibre6"/> et germen eorum in medio populorum ;<br class="calibre6"/> omnes qui viderint eos cognoscent illos,<br class="calibre6"/> quia isti sunt semen cui benedixit Dominus.<br class="calibre6"/>
<span id="x61_10" class="vn">10</span> Gaudens gaudebo in Domino,<br class="calibre6"/> et exsultabit anima mea in Deo meo,<br class="calibre6"/> quia induit me vestimentis salutis,<br class="calibre6"/> et indumento justitiæ circumdedit me,<br class="calibre6"/> quasi sponsum decoratum corona,<br class="calibre6"/> et quasi sponsam ornatam monilibus suis.<br class="calibre6"/>
<span id="x61_11" class="vn">11</span> Sicut enim terra profert germen suum,<br class="calibre6"/> et sicut hortus semen suum germinat,<br class="calibre6"/> sic Dominus Deus germinabit justitiam<br class="calibre6"/> et laudem coram universis gentibus.</div>
</div><div class="calibre5" id="calibre_pb_61"></div></body></html>
