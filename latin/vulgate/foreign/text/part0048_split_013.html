<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Et cum egrederetur de templo, ait illi unus ex discipulis suis : Magister, aspice quales lapides, et quales structuræ.
<span id="x13_2" class="vn">2</span> Et respondens Jesus, ait illi : Vides has omnes magnas ædificationes ? Non relinquetur lapis super lapidem, qui non destruatur.<br class="calibre6"/><br class="calibre6"/>
<span id="x13_3" class="vn">3</span> Et cum sederet in monte Olivarum contra templum, interrogabant eum separatim Petrus, et Jacobus, et Joannes, et Andreas :
<span id="x13_4" class="vn">4</span> Dic nobis, quando ista fient ? et quod signum erit, quando hæc omnia incipient consummari ?
<span id="x13_5" class="vn">5</span> Et respondens Jesus cœpit dicere illis : Videte ne quid vos seducat :
<span id="x13_6" class="vn">6</span> multi enim venient in nomine meo, dicentes quia ego sum : et multos seducent.
<span id="x13_7" class="vn">7</span> Cum audieritis autem bella, et opiniones bellorum, ne timueritis : oportet enim hæc fieri : sed nondum finis.
<span id="x13_8" class="vn">8</span> Exsurget enim gens contra gentem, et regnum super regnum, et erunt terræmotus per loca, et fames. Initium dolorum hæc.<br class="calibre6"/><br class="calibre6"/>
<span id="x13_9" class="vn">9</span> Videte autem vosmetipsos. Tradent enim vos in consiliis, et in synagogis vapulabitis, et ante præsides et reges stabitis propter me, in testimonium illis.
<span id="x13_10" class="vn">10</span> Et in omnes gentes primum oportet prædicari Evangelium.
<span id="x13_11" class="vn">11</span> Et cum duxerint vos tradentes, nolite præcogitare quid loquamini : sed quod datum vobis fuerit in illa hora, id loquimini : non enim vos estis loquentes, sed Spiritus Sanctus.
<span id="x13_12" class="vn">12</span> Tradet autem frater fratrem in mortem, et pater filium : et consurgent filii in parentes, et morte afficient eos.
<span id="x13_13" class="vn">13</span> Et eritis odio omnibus propter nomen meum. Qui autem sustinuerit in finem, hic salvus erit.<br class="calibre6"/><br class="calibre6"/>
<span id="x13_14" class="vn">14</span> Cum autem videritis abominationem desolationis stantem, ubi non debet, qui legit, intelligat : tunc qui in Judæa sunt, fugiant in montes :
<span id="x13_15" class="vn">15</span> et qui super tectum, ne descendat in domum, nec introëat ut tollat quid de domo sua :
<span id="x13_16" class="vn">16</span> et qui in agro erit, non revertatur retro tollere vestimentum suum.
<span id="x13_17" class="vn">17</span> Væ autem prægnantibus et nutrientibus in illis diebus.<br class="calibre6"/><br class="calibre6"/>
<span id="x13_18" class="vn">18</span> Orate vero ut hieme non fiant.
<span id="x13_19" class="vn">19</span> Erunt enim dies illi tribulationes tales quales non fuerunt ab initio creaturæ, quam condidit Deus usque nunc, neque fient.
<span id="x13_20" class="vn">20</span> Et nisi breviasset Dominus dies, non fuisset salva omnis caro : sed propter electos, quos elegit, breviavit dies.
<span id="x13_21" class="vn">21</span> Et tunc si quis vobis dixerit : Ecce hic est Christus, ecce illic, ne credideritis.
<span id="x13_22" class="vn">22</span> Exsurgent enim pseudochristi et pseudoprophetæ, et dabunt signa et portenta ad seducendos, si fieri potest, etiam electos.
<span id="x13_23" class="vn">23</span> Vos ergo videte : ecce prædixi vobis omnia.<br class="calibre6"/><br class="calibre6"/>
<span id="x13_24" class="vn">24</span> Sed in illis diebus, post tribulationem illam, sol contenebrabitur, et luna non dabit splendorem suum :
<span id="x13_25" class="vn">25</span> et stellæ cæli erunt decidentes, et virtutes, quæ in cælis sunt, movebuntur.
<span id="x13_26" class="vn">26</span> Et tunc videbunt Filium hominis venientem in nubibus cum virtute multa et gloria.
<span id="x13_27" class="vn">27</span> Et tunc mittet angelos suos, et congregabit electos suos a quatuor ventis, a summo terræ usque ad summum cæli.<br class="calibre6"/><br class="calibre6"/>
<span id="x13_28" class="vn">28</span> A ficu autem discite parabolam. Cum jam ramus ejus tener fuerit, et nata fuerint folia, cognoscitis quia in proximo sit æstas :
<span id="x13_29" class="vn">29</span> sic et vos cum videritis hæc fieri, scitote quod in proximo sit, in ostiis.
<span id="x13_30" class="vn">30</span> Amen dico vobis, quoniam non transibit generatio hæc, donec omnia ista fiant.
<span id="x13_31" class="vn">31</span> Cælum et terra transibunt, verba autem mea non transibunt.<br class="calibre6"/><br class="calibre6"/>
<span id="x13_32" class="vn">32</span> De die autem illo vel hora nemo scit, neque angeli in cælo, neque Filius, nisi Pater.
<span id="x13_33" class="vn">33</span> Videte, vigilate, et orate : nescitis enim quando tempus sit.
<span id="x13_34" class="vn">34</span> Sicut homo qui peregre profectus reliquit domum suam, et dedit servis suis potestatem cujusque operis, et janitori præcepit ut vigilet,
<span id="x13_35" class="vn">35</span> vigilate ergo (nescitis enim quando dominus domus veniat : sero, an media nocte, an galli cantu, an mane),
<span id="x13_36" class="vn">36</span> ne, cum venerit repente, inveniat vos dormientes.
<span id="x13_37" class="vn">37</span> Quod autem vobis dico, omnibus dico : Vigilate.
</div><div class="calibre5" id="calibre_pb_13"></div></body></html>
