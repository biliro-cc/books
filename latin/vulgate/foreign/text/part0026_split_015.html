<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a><div class="poetry"> <span id="x15_1" class="vn">1</span> Qui timet Deum faciet bona,<br class="calibre6"/> et qui continens est justitiæ apprehendet illam :<br class="calibre6"/>
<span id="x15_2" class="vn">2</span> et obviabit illi quasi mater honorificata,<br class="calibre6"/> et quasi mulier a virginitate suscipiet illum.<br class="calibre6"/>
<span id="x15_3" class="vn">3</span> Cibabit illum pane vitæ et intellectus,<br class="calibre6"/> et aqua sapientiæ salutaris potabit illum :<br class="calibre6"/> et firmabitur in illo, et non flectetur :<br class="calibre6"/>
<span id="x15_4" class="vn">4</span> et continebit illum, et non confundetur :<br class="calibre6"/> et exaltabit illum apud proximos suos,<br class="calibre6"/>
<span id="x15_5" class="vn">5</span> et in medio ecclesiæ aperiet os ejus,<br class="calibre6"/> et adimplebit illum spiritu sapientiæ et intellectus,<br class="calibre6"/> et stola gloriæ vestiet illum.<br class="calibre6"/>
<span id="x15_6" class="vn">6</span> Jucunditatem et exsultationem thesaurizabit super illum,<br class="calibre6"/> et nomine æterno hæreditabit illum.<br class="calibre6"/>
<span id="x15_7" class="vn">7</span> Homines stulti non apprehendent illam,<br class="calibre6"/> et homines sensati obviabunt illi.<br class="calibre6"/> Homines stulti non videbunt eam :<br class="calibre6"/> longe enim abest a superbia et dolo.<br class="calibre6"/>
<span id="x15_8" class="vn">8</span> Viri mendaces non erunt illius memores :<br class="calibre6"/> et viri veraces invenientur in illa,<br class="calibre6"/> et successum habebunt usque ad inspectionem Dei.<br class="calibre6"/>
<span id="x15_9" class="vn">9</span> Non est speciosa laus in ore peccatoris,<br class="calibre6"/>
<span id="x15_10" class="vn">10</span> quoniam a Deo profecta est sapientia.<br class="calibre6"/> Sapientiæ enim Dei astabit laus,<br class="calibre6"/> et in ore fideli abundabit,<br class="calibre6"/> et Dominator dabit eam illi.</div><br class="calibre6"/><br class="calibre6"/>
<div class="poetry"><span id="x15_11" class="vn">11</span> Non dixeris : Per Deum abest :<br class="calibre6"/> quæ enim odit ne feceris.<br class="calibre6"/>
<span id="x15_12" class="vn">12</span> Non dicas : Ille me implanavit :<br class="calibre6"/> non enim necessarii sunt ei homines impii.<br class="calibre6"/>
<span id="x15_13" class="vn">13</span> Omne execramentum erroris odit Dominus,<br class="calibre6"/> et non erit amabile timentibus eum.<br class="calibre6"/>
<span id="x15_14" class="vn">14</span> Deus ab initio constituit hominem,<br class="calibre6"/> et reliquit illum in manu consilii sui :<br class="calibre6"/>
<span id="x15_15" class="vn">15</span> adjecit mandata et præcepta sua.<br class="calibre6"/>
<span id="x15_16" class="vn">16</span> Si volueris mandata servare, conservabunt te,<br class="calibre6"/> et in perpetuum fidem placitam facere.<br class="calibre6"/>
<span id="x15_17" class="vn">17</span> Apposuit tibi aquam et ignem,<br class="calibre6"/> ad quod volueris porrige manum tuam.<br class="calibre6"/>
<span id="x15_18" class="vn">18</span> Ante hominem vita et mors, bonum et malum :<br class="calibre6"/> quod placuerit ei dabitur illi :<br class="calibre6"/>
<span id="x15_19" class="vn">19</span> quoniam multa sapientia Dei, et fortis in potentia,<br class="calibre6"/> videns omnes sine intermissione.<br class="calibre6"/>
<span id="x15_20" class="vn">20</span> Oculi Domini ad timentes eum,<br class="calibre6"/> et ipse agnoscit omnem operam hominis.<br class="calibre6"/>
<span id="x15_21" class="vn">21</span> Nemini mandavit impie agere,<br class="calibre6"/> et nemini dedit spatium peccandi :<br class="calibre6"/>
<span id="x15_22" class="vn">22</span> non enim concupiscit multitudinem<br class="calibre6"/> filiorum infidelium et inutilium.</div>
</div><div class="calibre5" id="calibre_pb_15"></div></body></html>
