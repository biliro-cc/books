<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c59" id="c59"><span class="chapter-num">59</span></a> <span id="x59_1" class="vn">1</span> In finem, pro his qui immutabuntur, in tituli inscriptionem ipsi David, in doctrinam,
<span id="x59_2" class="vn">2</span> cum succendit Mesopotamiam Syriæ et Sobal, et convertit Joab, et percussit Idumæam in valle Salinarum duodecim millia.
<div class="poetry"><span id="x59_3" class="vn">3</span> Deus, repulisti nos, et destruxisti nos ;<br class="calibre6"/> iratus es, et misertus es nobis.<br class="calibre6"/>
<span id="x59_4" class="vn">4</span> Commovisti terram, et conturbasti eam ;<br class="calibre6"/> sana contritiones ejus, quia commota est.<br class="calibre6"/>
<span id="x59_5" class="vn">5</span> Ostendisti populo tuo dura ;<br class="calibre6"/> potasti nos vino compunctionis.<br class="calibre6"/>
<span id="x59_6" class="vn">6</span> Dedisti metuentibus te significationem,<br class="calibre6"/> ut fugiant a facie arcus ;<br class="calibre6"/> ut liberentur dilecti tui.<br class="calibre6"/>
<span id="x59_7" class="vn">7</span> Salvum fac dextera tua, et exaudi me.<br class="calibre6"/>
<span id="x59_8" class="vn">8</span> Deus locutus est in sancto suo :<br class="calibre6"/> lætabor, et partibor Sichimam ;<br class="calibre6"/> et convallem tabernaculorum metibor.<br class="calibre6"/>
<span id="x59_9" class="vn">9</span> Meus est Galaad, et meus est Manasses ;<br class="calibre6"/> et Ephraim fortitudo capitis mei.<br class="calibre6"/> Juda rex meus ;<br class="calibre6"/>
<span id="x59_10" class="vn">10</span> Moab olla spei meæ.<br class="calibre6"/> In Idumæam extendam calceamentum meum :<br class="calibre6"/> mihi alienigenæ subditi sunt.<br class="calibre6"/>
<span id="x59_11" class="vn">11</span> Quis deducet me in civitatem munitam ?<br class="calibre6"/> quis deducet me usque in Idumæam ?<br class="calibre6"/>
<span id="x59_12" class="vn">12</span> nonne tu, Deus, qui repulisti nos ?<br class="calibre6"/> et non egredieris, Deus, in virtutibus nostris ?<br class="calibre6"/>
<span id="x59_13" class="vn">13</span> Da nobis auxilium de tribulatione,<br class="calibre6"/> quia vana salus hominis.<br class="calibre6"/>
<span id="x59_14" class="vn">14</span> In Deo faciemus virtutem ;<br class="calibre6"/> et ipse ad nihilum deducet tribulantes nos.</div>
</div><div class="calibre5" id="calibre_pb_59"></div></body></html>
