<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Respiciens autem, vidit eos qui mittebant munera sua in gazophylacium, divites.
<span id="x21_2" class="vn">2</span> Vidit autem et quamdam viduam pauperculam mittentem æra minuta duo.
<span id="x21_3" class="vn">3</span> Et dixit : Vere dico vobis, quia vidua hæc pauper plus quam omnes misit.
<span id="x21_4" class="vn">4</span> Nam omnes hi ex abundanti sibi miserunt in munera Dei : hæc autem ex eo quod deest illi, omnem victum suum quem habuit, misit.<br class="calibre6"/><br class="calibre6"/>
<span id="x21_5" class="vn">5</span> Et quibusdam dicentibus de templo quod bonis lapidibus et donis ornatum esset, dixit :
<span id="x21_6" class="vn">6</span> Hæc quæ videtis, venient dies in quibus non relinquetur lapis super lapidem, qui non destruatur.
<span id="x21_7" class="vn">7</span> Interrogaverunt autem illum, dicentes : Præceptor, quando hæc erunt, et quod signum cum fieri incipient ?
<span id="x21_8" class="vn">8</span> Qui dixit : Videte ne seducamini : multi enim venient in nomine meo, dicentes quia ego sum : et tempus appropinquavit : nolite ergo ire post eos.
<span id="x21_9" class="vn">9</span> Cum autem audieritis prælia et seditiones, nolite terreri : oportet primum hæc fieri, sed nondum statim finis.
<span id="x21_10" class="vn">10</span> Tunc dicebat illis : Surget gens contra gentem, et regnum adversus regnum.
<span id="x21_11" class="vn">11</span> Et terræmotus magni erunt per loca, et pestilentiæ, et fames, terroresque de cælo, et signa magna erunt.<br class="calibre6"/><br class="calibre6"/>
<span id="x21_12" class="vn">12</span> Sed ante hæc omnia injicient vobis manus suas, et persequentur tradentes in synagogas et custodias, trahentes ad reges et præsides propter nomen meum :
<span id="x21_13" class="vn">13</span> continget autem vobis in testimonium.
<span id="x21_14" class="vn">14</span> Ponite ergo in cordibus vestris non præmeditari quemadmodum respondeatis :
<span id="x21_15" class="vn">15</span> ego enim dabo vobis os et sapientiam, cui non poterunt resistere et contradicere omnes adversarii vestri.
<span id="x21_16" class="vn">16</span> Trademini autem a parentibus, et fratribus, et cognatis, et amicis, et morte afficient ex vobis :
<span id="x21_17" class="vn">17</span> et eritis odio omnibus propter nomen meum :
<span id="x21_18" class="vn">18</span> et capillus de capite vestro non peribit.
<span id="x21_19" class="vn">19</span> In patientia vestra possidebitis animas vestras.<br class="calibre6"/><br class="calibre6"/>
<span id="x21_20" class="vn">20</span> Cum autem videritis circumdari ab exercitu Jerusalem, tunc scitote quia appropinquavit desolatio ejus :
<span id="x21_21" class="vn">21</span> tunc qui in Judæa sunt, fugiant ad montes, et qui in medio ejus, discedant : et qui in regionibus, non intrent in eam,
<span id="x21_22" class="vn">22</span> quia dies ultionis hi sunt, ut impleantur omnia quæ scripta sunt.
<span id="x21_23" class="vn">23</span> Væ autem prægnantibus et nutrientibus in illis diebus ! erit enim pressura magna super terram, et ira populo huic.
<span id="x21_24" class="vn">24</span> Et cadent in ore gladii, et captivi ducentur in omnes gentes, et Jerusalem calcabitur a gentibus, donec impleantur tempora nationum.<br class="calibre6"/><br class="calibre6"/>
<span id="x21_25" class="vn">25</span> Et erunt signa in sole, et luna, et stellis, et in terris pressura gentium præ confusione sonitus maris, et fluctuum :
<span id="x21_26" class="vn">26</span> arescentibus hominibus præ timore, et exspectatione, quæ supervenient universo orbi : nam virtutes cælorum movebuntur :
<span id="x21_27" class="vn">27</span> et tunc videbunt Filium hominis venientem in nube cum potestate magna et majestate.<br class="calibre6"/><br class="calibre6"/>
<span id="x21_28" class="vn">28</span> His autem fieri incipientibus, respicite, et levate capita vestra : quoniam appropinquat redemptio vestra.
<span id="x21_29" class="vn">29</span> Et dixit illis similitudinem : Videte ficulneam, et omnes arbores :
<span id="x21_30" class="vn">30</span> cum producunt jam ex se fructum, scitis quoniam prope est æstas.
<span id="x21_31" class="vn">31</span> Ita et vos cum videritis hæc fieri, scitote quoniam prope est regnum Dei.
<span id="x21_32" class="vn">32</span> Amen dico vobis, quia non præteribit generatio hæc, donec omnia fiant.
<span id="x21_33" class="vn">33</span> Cælum et terra transibunt : verba autem mea non transibunt.<br class="calibre6"/><br class="calibre6"/>
<span id="x21_34" class="vn">34</span> Attendite autem vobis, ne forte graventur corda vestra in crapula, et ebrietate, et curis hujus vitæ, et superveniat in vos repentina dies illa :
<span id="x21_35" class="vn">35</span> tamquam laqueus enim superveniet in omnes qui sedent super faciem omnis terræ.
<span id="x21_36" class="vn">36</span> Vigilate itaque, omni tempore orantes, ut digni habeamini fugere ista omnia quæ futura sunt, et stare ante Filium hominis.<br class="calibre6"/><br class="calibre6"/>
<span id="x21_37" class="vn">37</span> Erat autem diebus docens in templo : noctibus vero exiens, morabatur in monte qui vocatur Oliveti.
<span id="x21_38" class="vn">38</span> Et omnis populus manicabat ad eum in templo audire eum.
</div><div class="calibre5" id="calibre_pb_21"></div></body></html>
