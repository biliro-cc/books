<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c34" id="c34"><span class="chapter-num">34</span></a> <span id="x34_1" class="vn">1</span> Pronuntians itaque Eliu, etiam hæc locutus est :
<div class="poetry"><span id="x34_2" class="vn">2</span> Audite, sapientes, verba mea :<br class="calibre6"/> et eruditi, auscultate me.<br class="calibre6"/>
<span id="x34_3" class="vn">3</span> Auris enim verba probat,<br class="calibre6"/> et guttur escas gustu dijudicat.<br class="calibre6"/>
<span id="x34_4" class="vn">4</span> Judicium eligamus nobis,<br class="calibre6"/> et inter nos videamus quid sit melius.<br class="calibre6"/>
<span id="x34_5" class="vn">5</span> Quia dixit Job : Justus sum,<br class="calibre6"/> et Deus subvertit judicium meum.<br class="calibre6"/>
<span id="x34_6" class="vn">6</span> In judicando enim me mendacium est :<br class="calibre6"/> violenta sagitta mea absque ullo peccato.<br class="calibre6"/>
<span id="x34_7" class="vn">7</span> Quis est vir ut est Job,<br class="calibre6"/> qui bibit subsannationem quasi aquam :<br class="calibre6"/>
<span id="x34_8" class="vn">8</span> qui graditur cum operantibus iniquitatem,<br class="calibre6"/> et ambulat cum viris impiis ?<br class="calibre6"/>
<span id="x34_9" class="vn">9</span> Dixit enim : Non placebit vir Deo,<br class="calibre6"/> etiam si cucurrerit cum eo.<br class="calibre6"/>
<span id="x34_10" class="vn">10</span> Ideo, viri cordati, audite me :<br class="calibre6"/> absit a Deo impietas,<br class="calibre6"/> et ab Omnipotente iniquitas.<br class="calibre6"/>
<span id="x34_11" class="vn">11</span> Opus enim hominis reddet ei,<br class="calibre6"/> et juxta vias singulorum restituet eis.<br class="calibre6"/>
<span id="x34_12" class="vn">12</span> Vere enim Deus non condemnabit frustra,<br class="calibre6"/> nec Omnipotens subvertet judicium.<br class="calibre6"/>
<span id="x34_13" class="vn">13</span> Quem constituit alium super terram ?<br class="calibre6"/> aut quem posuit super orbem quem fabricatus est ?<br class="calibre6"/>
<span id="x34_14" class="vn">14</span> Si direxerit ad eum cor suum,<br class="calibre6"/> spiritum illius et flatum ad se trahet.<br class="calibre6"/>
<span id="x34_15" class="vn">15</span> Deficiet omnis caro simul,<br class="calibre6"/> et homo in cinerem revertetur.<br class="calibre6"/>
<span id="x34_16" class="vn">16</span> Si habes ergo intellectum, audi quod dicitur,<br class="calibre6"/> et ausculta vocem eloquii mei :<br class="calibre6"/>
<span id="x34_17" class="vn">17</span> numquid qui non amat judicium sanari potest ?<br class="calibre6"/> et quomodo tu eum qui justus est in tantum condemnas ?<br class="calibre6"/>
<span id="x34_18" class="vn">18</span> Qui dicit regi : Apostata ;<br class="calibre6"/> qui vocat duces impios ;<br class="calibre6"/>
<span id="x34_19" class="vn">19</span> qui non accipit personas principum,<br class="calibre6"/> nec cognovit tyrannum cum disceptaret contra pauperem :<br class="calibre6"/> opus enim manuum ejus sunt universi.<br class="calibre6"/>
<span id="x34_20" class="vn">20</span> Subito morientur, et in media nocte turbabuntur populi :<br class="calibre6"/> et pertransibunt, et auferent violentum absque manu.<br class="calibre6"/>
<span id="x34_21" class="vn">21</span> Oculi enim ejus super vias hominum,<br class="calibre6"/> et omnes gressus eorum considerat.<br class="calibre6"/>
<span id="x34_22" class="vn">22</span> Non sunt tenebræ, et non est umbra mortis,<br class="calibre6"/> ut abscondantur ibi qui operantur iniquitatem,<br class="calibre6"/>
<span id="x34_23" class="vn">23</span> neque enim ultra in hominis potestate est,<br class="calibre6"/> ut veniat ad Deum in judicium.<br class="calibre6"/>
<span id="x34_24" class="vn">24</span> Conteret multos, et innumerabiles,<br class="calibre6"/> et stare faciet alios pro eis.<br class="calibre6"/>
<span id="x34_25" class="vn">25</span> Novit enim opera eorum,<br class="calibre6"/> et idcirco inducet noctem, et conterentur.<br class="calibre6"/>
<span id="x34_26" class="vn">26</span> Quasi impios percussit eos<br class="calibre6"/> in loco videntium :<br class="calibre6"/>
<span id="x34_27" class="vn">27</span> qui quasi de industria recesserunt ab eo,<br class="calibre6"/> et omnes vias ejus intelligere noluerunt :<br class="calibre6"/>
<span id="x34_28" class="vn">28</span> ut pervenire facerent ad eum clamorem egeni,<br class="calibre6"/> et audiret vocem pauperum.<br class="calibre6"/>
<span id="x34_29" class="vn">29</span> Ipso enim concedente pacem, quis est qui condemnet ?<br class="calibre6"/> ex quo absconderit vultum, quis est qui contempletur eum,<br class="calibre6"/> et super gentes, et super omnes homines ?<br class="calibre6"/>
<span id="x34_30" class="vn">30</span> Qui regnare facit hominem hypocritam<br class="calibre6"/> propter peccata populi.<br class="calibre6"/>
<span id="x34_31" class="vn">31</span> Quia ergo ego locutus sum ad Deum,<br class="calibre6"/> te quoque non prohibebo.<br class="calibre6"/>
<span id="x34_32" class="vn">32</span> Si erravi, tu doce me ;<br class="calibre6"/> si iniquitatem locutus sum, ultra non addam.<br class="calibre6"/>
<span id="x34_33" class="vn">33</span> Numquid a te Deus expetit eam, quia displicuit tibi ?<br class="calibre6"/> tu enim cœpisti loqui, et non ego :<br class="calibre6"/> quod si quid nosti melius, loquere.<br class="calibre6"/>
<span id="x34_34" class="vn">34</span> Viri intelligentes loquantur mihi,<br class="calibre6"/> et vir sapiens audiat me.<br class="calibre6"/>
<span id="x34_35" class="vn">35</span> Job autem stulte locutus est,<br class="calibre6"/> et verba illius non sonant disciplinam.<br class="calibre6"/>
<span id="x34_36" class="vn">36</span> Pater mi, probetur Job usque ad finem :<br class="calibre6"/> ne desinas ab homine iniquitatis :<br class="calibre6"/>
<span id="x34_37" class="vn">37</span> quia addit super peccata sua blasphemiam,<br class="calibre6"/> inter nos interim constringatur :<br class="calibre6"/> et tunc ad judicium provocet sermonibus suis Deum.</div>
</div><div class="calibre5" id="calibre_pb_34"></div></body></html>
