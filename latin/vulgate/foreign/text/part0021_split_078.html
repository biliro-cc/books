<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c78" id="c78"><span class="chapter-num">78</span></a> <span id="x78_1" class="vn">1</span> Psalmus Asaph. <div class="poetry">Deus, venerunt gentes in hæreditatem tuam ;<br class="calibre6"/> polluerunt templum sanctum tuum ;<br class="calibre6"/> posuerunt Jerusalem in pomorum custodiam.<br class="calibre6"/>
<span id="x78_2" class="vn">2</span> Posuerunt morticina servorum tuorum escas volatilibus cæli ;<br class="calibre6"/> carnes sanctorum tuorum bestiis terræ.<br class="calibre6"/>
<span id="x78_3" class="vn">3</span> Effuderunt sanguinem eorum tamquam aquam in circuitu Jerusalem,<br class="calibre6"/> et non erat qui sepeliret.<br class="calibre6"/>
<span id="x78_4" class="vn">4</span> Facti sumus opprobrium vicinis nostris ;<br class="calibre6"/> subsannatio et illusio his qui in circuitu nostro sunt.<br class="calibre6"/>
<span id="x78_5" class="vn">5</span> Usquequo, Domine, irasceris in finem ?<br class="calibre6"/> accendetur velut ignis zelus tuus ?<br class="calibre6"/>
<span id="x78_6" class="vn">6</span> Effunde iram tuam in gentes quæ te non noverunt,<br class="calibre6"/> et in regna quæ nomen tuum non invocaverunt :<br class="calibre6"/>
<span id="x78_7" class="vn">7</span> quia comederunt Jacob,<br class="calibre6"/> et locum ejus desolaverunt.<br class="calibre6"/>
<span id="x78_8" class="vn">8</span> Ne memineris iniquitatum nostrarum antiquarum ;<br class="calibre6"/> cito anticipent nos misericordiæ tuæ,<br class="calibre6"/> quia pauperes facti sumus nimis.<br class="calibre6"/>
<span id="x78_9" class="vn">9</span> Adjuva nos, Deus salutaris noster,<br class="calibre6"/> et propter gloriam nominis tui, Domine, libera nos :<br class="calibre6"/> et propitius esto peccatis nostris, propter nomen tuum.<br class="calibre6"/>
<span id="x78_10" class="vn">10</span> Ne forte dicant in gentibus : Ubi est Deus eorum ?<br class="calibre6"/> et innotescat in nationibus coram oculis nostris<br class="calibre6"/> ultio sanguinis servorum tuorum qui effusus est.<br class="calibre6"/>
<span id="x78_11" class="vn">11</span> Introëat in conspectu tuo gemitus compeditorum ;<br class="calibre6"/> secundum magnitudinem brachii tui posside filios mortificatorum :<br class="calibre6"/>
<span id="x78_12" class="vn">12</span> et redde vicinis nostris septuplum in sinu eorum ;<br class="calibre6"/> improperium ipsorum quod exprobraverunt tibi, Domine.<br class="calibre6"/>
<span id="x78_13" class="vn">13</span> Nos autem populus tuus, et oves pascuæ tuæ,<br class="calibre6"/> confitebimur tibi in sæculum ;<br class="calibre6"/> in generationem et generationem annuntiabimus laudem tuam.</div>
</div><div class="calibre5" id="calibre_pb_78"></div></body></html>
