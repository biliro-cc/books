<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a><div class="poetry"> <span id="x13_1" class="vn">1</span> Filius sapiens doctrina patris ;<br class="calibre6"/> qui autem illusor est non audit cum arguitur.<br class="calibre6"/>
<span id="x13_2" class="vn">2</span> De fructu oris sui homo satiabitur bonis :<br class="calibre6"/> anima autem prævaricatorum iniqua.<br class="calibre6"/>
<span id="x13_3" class="vn">3</span> Qui custodit os suum custodit animam suam ;<br class="calibre6"/> qui autem inconsideratus est ad loquendum, sentiet mala.<br class="calibre6"/>
<span id="x13_4" class="vn">4</span> Vult et non vult piger ;<br class="calibre6"/> anima autem operantium impinguabitur.<br class="calibre6"/>
<span id="x13_5" class="vn">5</span> Verbum mendax justus detestabitur ;<br class="calibre6"/> impius autem confundit, et confundetur.<br class="calibre6"/>
<span id="x13_6" class="vn">6</span> Justitia custodit innocentis viam,<br class="calibre6"/> impietas autem peccatorem supplantat.</div><br class="calibre6"/><br class="calibre6"/>
<div class="poetry"><span id="x13_7" class="vn">7</span> Est quasi dives, cum nihil habeat,<br class="calibre6"/> et est quasi pauper, cum in multis divitiis sit.<br class="calibre6"/>
<span id="x13_8" class="vn">8</span> Redemptio animæ viri divitiæ suæ ;<br class="calibre6"/> qui autem pauper est, increpationem non sustinet.<br class="calibre6"/>
<span id="x13_9" class="vn">9</span> Lux justorum lætificat :<br class="calibre6"/> lucerna autem impiorum extinguetur.<br class="calibre6"/>
<span id="x13_10" class="vn">10</span> Inter superbos semper jurgia sunt ;<br class="calibre6"/> qui autem agunt omnia cum consilio, reguntur sapientia.<br class="calibre6"/>
<span id="x13_11" class="vn">11</span> Substantia festinata minuetur ;<br class="calibre6"/> quæ autem paulatim colligitur manu, multiplicabitur.<br class="calibre6"/>
<span id="x13_12" class="vn">12</span> Spes quæ differtur affligit animam ;<br class="calibre6"/> lignum vitæ desiderium veniens.</div><br class="calibre6"/><br class="calibre6"/>
<div class="poetry"><span id="x13_13" class="vn">13</span> Qui detrahit alicui rei, ipse se in futurum obligat ;<br class="calibre6"/> qui autem timet præceptum, in pace versabitur.<br class="calibre6"/> Animæ dolosæ errant in peccatis :<br class="calibre6"/> justi autem misericordes sunt, et miserantur.<br class="calibre6"/>
<span id="x13_14" class="vn">14</span> Lex sapientis fons vitæ,<br class="calibre6"/> ut declinet a ruina mortis.<br class="calibre6"/>
<span id="x13_15" class="vn">15</span> Doctrina bona dabit gratiam ;<br class="calibre6"/> in itinere contemptorum vorago.<br class="calibre6"/>
<span id="x13_16" class="vn">16</span> Astutus omnia agit cum consilio ;<br class="calibre6"/> qui autem fatuus est aperit stultitiam.<br class="calibre6"/>
<span id="x13_17" class="vn">17</span> Nuntius impii cadet in malum ;<br class="calibre6"/> legatus autem fidelis, sanitas.<br class="calibre6"/>
<span id="x13_18" class="vn">18</span> Egestas et ignominia ei qui deserit disciplinam ;<br class="calibre6"/> qui autem acquiescit arguenti glorificabitur.<br class="calibre6"/>
<span id="x13_19" class="vn">19</span> Desiderium si compleatur delectat animam ;<br class="calibre6"/> detestantur stulti eos qui fugiunt mala.<br class="calibre6"/>
<span id="x13_20" class="vn">20</span> Qui cum sapientibus graditur sapiens erit ;<br class="calibre6"/> amicus stultorum similis efficietur.</div><br class="calibre6"/><br class="calibre6"/>
<div class="poetry"><span id="x13_21" class="vn">21</span> Peccatores persequitur malum,<br class="calibre6"/> et justis retribuentur bona.<br class="calibre6"/>
<span id="x13_22" class="vn">22</span> Bonus reliquit hæredes filios et nepotes,<br class="calibre6"/> et custoditur justo substantia peccatoris.<br class="calibre6"/>
<span id="x13_23" class="vn">23</span> Multi cibi in novalibus patrum,<br class="calibre6"/> et aliis congregantur absque judicio.<br class="calibre6"/>
<span id="x13_24" class="vn">24</span> Qui parcit virgæ odit filium suum ;<br class="calibre6"/> qui autem diligit illum instanter erudit.<br class="calibre6"/>
<span id="x13_25" class="vn">25</span> Justus comedit et replet animam suam ;<br class="calibre6"/> venter autem impiorum insaturabilis.</div>
</div><div class="calibre5" id="calibre_pb_13"></div></body></html>
