<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Respondens autem Job, dixit :
<div class="poetry"><span id="x16_2" class="vn">2</span> Audivi frequenter talia :<br class="calibre6"/> consolatores onerosi omnes vos estis.<br class="calibre6"/>
<span id="x16_3" class="vn">3</span> Numquid habebunt finem verba ventosa ?<br class="calibre6"/> aut aliquid tibi molestum est, si loquaris ?<br class="calibre6"/>
<span id="x16_4" class="vn">4</span> Poteram et ego similia vestri loqui,<br class="calibre6"/> atque utinam esset anima vestra pro anima mea :<br class="calibre6"/>
<span id="x16_5" class="vn">5</span> consolarer et ego vos sermonibus,<br class="calibre6"/> et moverem caput meum super vos ;<br class="calibre6"/>
<span id="x16_6" class="vn">6</span> roborarem vos ore meo,<br class="calibre6"/> et moverem labia mea, quasi parcens vobis.<br class="calibre6"/>
<span id="x16_7" class="vn">7</span> Sed quid agam ? Si locutus fuero, non quiescet dolor meus,<br class="calibre6"/> et si tacuero, non recedet a me.<br class="calibre6"/>
<span id="x16_8" class="vn">8</span> Nunc autem oppressit me dolor meus,<br class="calibre6"/> et in nihilum redacti sunt omnes artus mei.<br class="calibre6"/>
<span id="x16_9" class="vn">9</span> Rugæ meæ testimonium dicunt contra me,<br class="calibre6"/> et suscitatur falsiloquus adversus faciem meam, contradicens mihi.<br class="calibre6"/>
<span id="x16_10" class="vn">10</span> Collegit furorem suum in me,<br class="calibre6"/> et comminans mihi, infremuit contra me dentibus suis :<br class="calibre6"/> hostis meus terribilibus oculis me intuitus est.<br class="calibre6"/>
<span id="x16_11" class="vn">11</span> Aperuerunt super me ora sua,<br class="calibre6"/> et exprobrantes percusserunt maxillam meam :<br class="calibre6"/> satiati sunt pœnis meis.<br class="calibre6"/>
<span id="x16_12" class="vn">12</span> Conclusit me Deus apud iniquum,<br class="calibre6"/> et manibus impiorum me tradidit.<br class="calibre6"/>
<span id="x16_13" class="vn">13</span> Ego ille quondam opulentus, repente contritus sum :<br class="calibre6"/> tenuit cervicem meam, confregit me,<br class="calibre6"/> et posuit me sibi quasi in signum.<br class="calibre6"/>
<span id="x16_14" class="vn">14</span> Circumdedit me lanceis suis ;<br class="calibre6"/> convulneravit lumbos meos :<br class="calibre6"/> non pepercit, et effudit in terra viscera mea.<br class="calibre6"/>
<span id="x16_15" class="vn">15</span> Concidit me vulnere super vulnus :<br class="calibre6"/> irruit in me quasi gigas.<br class="calibre6"/>
<span id="x16_16" class="vn">16</span> Saccum consui super cutem meam,<br class="calibre6"/> et operui cinere carnem meam.<br class="calibre6"/>
<span id="x16_17" class="vn">17</span> Facies mea intumuit a fletu,<br class="calibre6"/> et palpebræ meæ caligaverunt.<br class="calibre6"/>
<span id="x16_18" class="vn">18</span> Hæc passus sum absque iniquitate manus meæ,<br class="calibre6"/> cum haberem mundas ad Deum preces.<br class="calibre6"/>
<span id="x16_19" class="vn">19</span> Terra, ne operias sanguinem meum,<br class="calibre6"/> neque inveniat in te locum latendi clamor meus :<br class="calibre6"/>
<span id="x16_20" class="vn">20</span> ecce enim in cælo testis meus,<br class="calibre6"/> et conscius meus in excelsis.<br class="calibre6"/>
<span id="x16_21" class="vn">21</span> Verbosi amici mei :<br class="calibre6"/> ad Deum stillat oculus meus :<br class="calibre6"/>
<span id="x16_22" class="vn">22</span> atque utinam sic judicaretur vir cum Deo,<br class="calibre6"/> quomodo judicatur filius hominis cum collega suo.<br class="calibre6"/>
<span id="x16_23" class="vn">23</span> Ecce enim breves anni transeunt,<br class="calibre6"/> et semitam per quam non revertar ambulo.</div>
</div><div class="calibre5" id="calibre_pb_16"></div></body></html>
