<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Dixitque Balaam ad Balac : Ædifica mihi hic septem aras, et para totidem vitulos, ejusdemque numeri arietes.
<span id="x23_2" class="vn">2</span> Cumque fecisset juxta sermonem Balaam, imposuerunt simul vitulum et arietem super aram.
<span id="x23_3" class="vn">3</span> Dixitque Balaam ad Balac : Sta paulisper juxta holocaustum tuum, donec vadam, si forte occurrat mihi Dominus, et quodcumque imperaverit, loquar tibi.
<span id="x23_4" class="vn">4</span> Cumque abiisset velociter, occurrit illi Deus. Locutusque ad eum Balaam : Septem, inquit, aras erexi, et imposui vitulum et arietem desuper.
<span id="x23_5" class="vn">5</span> Dominus autem posuit verbum in ore ejus, et ait : Revertere ad Balac, et hæc loqueris.
<span id="x23_6" class="vn">6</span> Reversus invenit stantem Balac juxta holocaustum suum, et omnes principes Moabitarum :
<span id="x23_7" class="vn">7</span> assumptaque parabola sua, dixit : <div class="poetry">De Aram adduxit me Balac<br class="calibre6"/> rex Moabitarum, de montibus orientis :<br class="calibre6"/> Veni, inquit, et maledic Jacob ;<br class="calibre6"/> propera, et detestare Israël.<br class="calibre6"/>
<span id="x23_8" class="vn">8</span> Quomodo maledicam, cui non maledixit Deus ?<br class="calibre6"/> qua ratione detester, quem Dominus non detestatur ?<br class="calibre6"/>
<span id="x23_9" class="vn">9</span> De summis silicibus videbo eum,<br class="calibre6"/> et de collibus considerabo illum.<br class="calibre6"/> Populus solus habitabit,<br class="calibre6"/> et inter gentes non reputabitur.<br class="calibre6"/>
<span id="x23_10" class="vn">10</span> Quis dinumerare possit pulverem Jacob,<br class="calibre6"/> et nosse numerum stirpis Israël ?<br class="calibre6"/> Moriatur anima mea morte justorum,<br class="calibre6"/> et fiant novissima mea horum similia.</div><br class="calibre6"/><br class="calibre6"/>
<span id="x23_11" class="vn">11</span> Dixitque Balac ad Balaam : Quid est hoc quod agis ? ut malediceres inimicis meis vocavi te, et tu e contrario benedicis eis.
<span id="x23_12" class="vn">12</span> Cui ille respondit : Num aliud possum loqui, nisi quod jusserit Dominus ?
<span id="x23_13" class="vn">13</span> Dixit ergo Balac : Veni mecum in alterum locum unde partem Israël videas, et totum videre non possis : inde maledicito ei.
<span id="x23_14" class="vn">14</span> Cumque duxisset eum in locum sublimem, super verticem montis Phasga, ædificavit Balaam septem aras, et impositis supra vitulo atque ariete,
<span id="x23_15" class="vn">15</span> dixit ad Balac : Sta hic juxta holocaustum tuum, donec ego obvius pergam.
<span id="x23_16" class="vn">16</span> Cui cum Dominus occurrisset, posuissetque verbum in ore ejus, ait : Revertere ad Balac, et hæc loqueris ei.
<span id="x23_17" class="vn">17</span> Reversus invenit eum stantem juxta holocaustum suum, et principes Moabitarum cum eo. Ad quem Balac : Quid, inquit, locutus est Dominus ?
<span id="x23_18" class="vn">18</span> At ille, assumpta parabola sua, ait : <div class="poetry">Sta, Balac, et ausculta ; audi, fili Sephor :<br class="calibre6"/>
<span id="x23_19" class="vn">19</span> non est Deus quasi homo, ut mentiatur,<br class="calibre6"/> nec ut filius hominis, ut mutetur.<br class="calibre6"/> Dixit ergo, et non faciet ?<br class="calibre6"/> locutus est, et non implebit ?<br class="calibre6"/>
<span id="x23_20" class="vn">20</span> Ad benedicendum adductus sum :<br class="calibre6"/> benedictionem prohibere non valeo.<br class="calibre6"/>
<span id="x23_21" class="vn">21</span> Non est idolum in Jacob,<br class="calibre6"/> nec videtur simulacrum in Israël.<br class="calibre6"/> Dominus Deus ejus cum eo est,<br class="calibre6"/> et clangor victoriæ regis in illo.<br class="calibre6"/>
<span id="x23_22" class="vn">22</span> Deus eduxit illum de Ægypto,<br class="calibre6"/> cujus fortitudo similis est rhinocerotis.<br class="calibre6"/>
<span id="x23_23" class="vn">23</span> Non est augurium in Jacob,<br class="calibre6"/> nec divinatio in Israël :<br class="calibre6"/> temporibus suis dicetur Jacob et Israëli quid operatus sit Deus.<br class="calibre6"/>
<span id="x23_24" class="vn">24</span> Ecce populus ut leæna consurget,<br class="calibre6"/> et quasi leo erigetur :<br class="calibre6"/> non accubabit donec devoret prædam,<br class="calibre6"/> et occisorum sanguinem bibat.</div><br class="calibre6"/><br class="calibre6"/>
<span id="x23_25" class="vn">25</span> Dixitque Balac ad Balaam : Nec maledicas ei, nec benedicas.
<span id="x23_26" class="vn">26</span> Et ille ait : Nonne dixi tibi quod quidquid mihi Deus imperaret, hoc facerem ?
<span id="x23_27" class="vn">27</span> Et ait Balac ad eum : Veni, et ducam te ad alium locum : si forte placeat Deo ut inde maledicas eis.
<span id="x23_28" class="vn">28</span> Cumque duxisset eum super verticem montis Phogor, qui respicit solitudinem,
<span id="x23_29" class="vn">29</span> dixit ei Balaam : Ædifica mihi hic septem aras, et para totidem vitulos, ejusdemque numeri arietes.
<span id="x23_30" class="vn">30</span> Fecit Balac ut Balaam dixerat : imposuitque vitulos et arietes per singulas aras.
</div><div class="calibre5" id="calibre_pb_23"></div></body></html>
