<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a> <span id="x32_1" class="vn">1</span> Filii autem Ruben et Gad habebant pecora multa, et erat illis in jumentis infinita substantia. Cumque vidissent Jazer et Galaad aptas animalibus alendis terras,
<span id="x32_2" class="vn">2</span> venerunt ad Moysen, et ad Elezarum sacerdotem, et principes multitudinis, atque dixerunt :
<span id="x32_3" class="vn">3</span> Ataroth, et Dibon, et Jazer, et Nemra, Hesebon, et Eleale, et Saban, et Nebo, et Beon,
<span id="x32_4" class="vn">4</span> terra, quam percussit Dominus in conspectu filiorum Israël, regio uberrima est ad pastum animalium : et nos servi tui habemus jumenta plurima,
<span id="x32_5" class="vn">5</span> precamurque si invenimus gratiam coram te, ut des nobis famulis tuis eam in possessionem, nec facias nos transire Jordanem.
<span id="x32_6" class="vn">6</span> Quibus respondit Moyses : Numquid fratres vestri ibunt ad pugnam, et vos hic sedebitis ?
<span id="x32_7" class="vn">7</span> cur subvertitis mentes filiorum Israël, ne transire audeant in locum, quem eis daturus est Dominus ?
<span id="x32_8" class="vn">8</span> Nonne ita egerunt patres vestri, quando misi de Cadesbarne ad explorandam terram ?
<span id="x32_9" class="vn">9</span> cumque venissent usque ad Vallem botri, lustrata omni regione, subverterunt cor filiorum Israël, ut non intrarent fines, quos eis Dominus dedit.
<span id="x32_10" class="vn">10</span> Qui iratus juravit, dicens :
<span id="x32_11" class="vn">11</span> Si videbunt homines isti, qui ascenderunt ex Ægypto a viginti annis et supra, terram, quam sub juramento pollicitus sum Abraham, Isaac, et Jacob : et noluerunt sequi me,
<span id="x32_12" class="vn">12</span> præter Caleb filium Jephone Cenezæum, et Josue filium Nun : isti impleverunt voluntatem meam.
<span id="x32_13" class="vn">13</span> Iratusque Dominus adversum Israël, circumduxit eum per desertum quadraginta annis, donec consumeretur universa generatio, quæ fecerat malum in conspectu ejus.
<span id="x32_14" class="vn">14</span> Et ecce, inquit, vos surrexistis pro patribus vestris, incrementa et alumni hominum peccatorum, ut augeretis furorem Domini contra Israël.
<span id="x32_15" class="vn">15</span> Quod si nolueritis sequi eum, in solitudine populum derelinquet, et vos causa eritis necis omnium.
<span id="x32_16" class="vn">16</span> At illi prope accedentes, dixerunt : Caulas ovium fabricabimus, et stabula jumentorum, parvulis quoque nostris urbes munitas :
<span id="x32_17" class="vn">17</span> nos autem ipsi armati et accincti pergemus ad prælium ante filios Israël, donec introducamus eos ad loca sua. Parvuli nostri, et quidquid habere possumus, erunt in urbibus muratis, propter habitatorum insidias.
<span id="x32_18" class="vn">18</span> Non revertemur in domos nostras, usque dum possideant filii Israël hæreditatem suam :
<span id="x32_19" class="vn">19</span> nec quidquam quæremus trans Jordanem, quia jam habemus nostram possessionem in orientali ejus plaga.<br class="calibre6"/><br class="calibre6"/>
<span id="x32_20" class="vn">20</span> Quibus Moyses ait : Si facitis quod promittitis, expediti pergite coram Domino ad pugnam :
<span id="x32_21" class="vn">21</span> et omnis vir bellator armatus Jordanem transeat, donec subvertat Dominus inimicos suos,
<span id="x32_22" class="vn">22</span> et subjiciatur ei omnis terra : tunc eritis inculpabiles apud Dominum et apud Israël, et obtinebitis regiones, quas vultis, coram Domino.
<span id="x32_23" class="vn">23</span> Sin autem quod dicitis, non feceritis, nulli dubium est quin peccetis in Deum : et scitote quoniam peccatum vestrum apprehendet vos.
<span id="x32_24" class="vn">24</span> Ædificate ergo urbes parvulis vestris, et caulas, et stabula ovibus ac jumentis : et quod polliciti estis, implete.
<span id="x32_25" class="vn">25</span> Dixeruntque filii Gad et Ruben ad Moysen : Servi tui sumus : faciemus quod jubet dominus noster.
<span id="x32_26" class="vn">26</span> Parvulos nostros, et mulieres, et pecora, ac jumenta relinquemus in urbibus Galaad :
<span id="x32_27" class="vn">27</span> nos autem famuli tui omnes expediti pergemus ad bellum, sicut tu, domine, loqueris.
<span id="x32_28" class="vn">28</span> Præcepit ergo Moyses Eleazaro sacerdoti, et Josue filio Nun, et principibus familiarum per tribus Israël, et dixit ad eos :
<span id="x32_29" class="vn">29</span> Si transierint filii Gad et filii Ruben vobiscum Jordanem omnes armati ad bellum coram Domino, et vobis fuerit terra subjecta, date eis Galaad in possessionem.
<span id="x32_30" class="vn">30</span> Sin autem noluerint transire armati vobiscum in terram Chanaan, inter vos habitandi accipiant loca.
<span id="x32_31" class="vn">31</span> Responderuntque filii Gad et filii Ruben : Sicut locutus est Dominus servis suis, ita faciemus :
<span id="x32_32" class="vn">32</span> ipsi armati pergemus coram Domino in terram Chanaan, et possessionem jam suscepisse nos confitemur trans Jordanem.<br class="calibre6"/><br class="calibre6"/>
<span id="x32_33" class="vn">33</span> Dedit itaque Moyses filiis Gad et Ruben, et dimidiæ tribui Manasse filii Joseph, regnum Sehon regis Amorrhæi, et regnum Og regis Basan, et terram eorum cum urbibus suis per circuitum.
<span id="x32_34" class="vn">34</span> Igitur exstruxerunt filii Gad, Dibon, et Ataroth, et Aroër,
<span id="x32_35" class="vn">35</span> et Etroth, et Sophan, et Jazer, et Jegbaa,
<span id="x32_36" class="vn">36</span> et Bethnemra, et Betharan, urbes munitas, et caulas pecoribus suis.
<span id="x32_37" class="vn">37</span> Filii vero Ruben ædificaverunt Hesebon, et Eleale, et Cariathaim,
<span id="x32_38" class="vn">38</span> et Nabo, et Baalmeon versis nominibus, Sabama quoque : imponentes vocabula urbibus, quas exstruxerunt.
<span id="x32_39" class="vn">39</span> Porro filii Machir filii Manasse, perrexerunt in Galaad, et vastaverunt eam interfecto Amorrhæo habitatore ejus.
<span id="x32_40" class="vn">40</span> Dedit ergo Moyses terram Galaad Machir filio Manasse, qui habitavit in ea.
<span id="x32_41" class="vn">41</span> Jair autem filius Manasse abiit, et occupavit vicos ejus, quos appellavit Havoth Jair, id est, Villas Jair.
<span id="x32_42" class="vn">42</span> Nobe quoque perrexit, et apprehendit Chanath cum viculis suis : vocavitque eam ex nomine suo Nobe.
</div><div class="calibre5" id="calibre_pb_32"></div></body></html>
