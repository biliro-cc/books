<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judicum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Descendit ergo Samson in Thamnatha : vidensque ibi mulierem de filiabus Philisthiim,
<span id="x14_2" class="vn">2</span> ascendit, et nuntiavit patri suo et matri suæ, dicens : Vidi mulierem in Thamnatha de filiabus Philisthinorum : quam quæso ut mihi accipiatis uxorem.
<span id="x14_3" class="vn">3</span> Cui dixerunt pater et mater sua : Numquid non est mulier in filiabus fratrum tuorum, et in omni populo meo, quia vis accipere uxorem de Philisthiim, qui incircumcisi sunt ? Dixitque Samson ad patrem suum : Hanc mihi accipe : quia placuit oculis meis.
<span id="x14_4" class="vn">4</span> Parentes autem ejus nesciebant quod res a Domino fieret, et quæreret occasionem contra Philisthiim : eo enim tempore Philisthiim dominabantur Israëli.
<span id="x14_5" class="vn">5</span> Descendit itaque Samson cum patre suo et matre in Thamnatha. Cumque venissent ad vineas oppidi, apparuit catulus leonis sævus, et rugiens, et occurrit ei.
<span id="x14_6" class="vn">6</span> Irruit autem spiritus Domini in Samson, et dilaceravit leonem, quasi hædum in frustra discerpens, nihil omnino habens in manu : et hoc patri et matri noluit indicare.
<span id="x14_7" class="vn">7</span> Descenditque, et locutus est mulieri quæ placuerat oculis ejus.
<span id="x14_8" class="vn">8</span> Et post aliquot dies revertens ut acciperet eam, declinavit ut videret cadaver leonis, et ecce examen apum in ore leonis erat ac favus mellis.
<span id="x14_9" class="vn">9</span> Quem cum sumpsisset in manibus comedebat in via : veniensque ad patrem suum et matrem, dedit eis partem, qui et ipsi comederunt : nec tamen eis voluit indicare quod mel de corpore leonis assumpserat.<br class="calibre6"/><br class="calibre6"/>
<span id="x14_10" class="vn">10</span> Descendit itaque pater ejus ad mulierem, et fecit filio suo Samson convivium : sic enim juvenes facere consueverant.
<span id="x14_11" class="vn">11</span> Cum ergo cives loci illius vidissent eum, dederunt ei sodales triginta ut essent cum eo.
<span id="x14_12" class="vn">12</span> Quibus locutus est Samson : Proponam vobis problema : quod si solveritis mihi intra septem dies convivii, dabo vobis triginta sindones, et totidem tunicas :
<span id="x14_13" class="vn">13</span> sin autem non potueritis solvere, vos dabitis mihi triginta sindones, et ejusdem numeri tunicas. Qui responderunt ei : Propone problema, ut audiamus.
<span id="x14_14" class="vn">14</span> Dixitque eis : <div class="poetry">De comedente exivit cibus,<br class="calibre6"/> et de forti egressa est dulcedo.</div> Nec potuerunt per tres dies propositionem solvere.
<span id="x14_15" class="vn">15</span> Cumque adesset dies septimus, dixerunt ad uxorem Samson : Blandire viro tuo et suade ei ut indicet tibi quid significet problema : quod si facere nolueris, incendemus te, et domum patris tui : an idcirco vocastis nos ad nuptias ut spoliaretis ?
<span id="x14_16" class="vn">16</span> Quæ fundebat apud Samson lacrimas, et quærebatur, dicens : Odisti me, et non diligis : idcirco problema, quod proposuisti filiis populi mei, non vis mihi exponere. At ille respondit : Patri meo et matri nolui dicere : et tibi indicare potero ?
<span id="x14_17" class="vn">17</span> Septem igitur diebus convivii flebat ante eum : tandemque die septimo cum ei esset molesta, exposuit. Quæ statim indicavit civibus suis.
<span id="x14_18" class="vn">18</span> Et illi dixerunt ei die septimo ante solis occubitum : <div class="poetry">Quid dulcius melle,<br class="calibre6"/> et quid fortius leone ?</div> Qui ait ad eos : <div class="poetry">Si non arassetis in vitula mea,<br class="calibre6"/> non invenissetis propositionem meam.</div><br class="calibre6"/><br class="calibre6"/>
<span id="x14_19" class="vn">19</span> Irruit itaque in eum spiritus Domini, descenditque Ascalonem, et percussit ibi triginta viros : quorum ablatas vestes dedit iis qui problema solverant. Iratusque nimis ascendit in domum patris sui :
<span id="x14_20" class="vn">20</span> uxor autem ejus accepit maritum unum de amicis ejus et pronubis.
</div><div class="calibre5" id="calibre_pb_14"></div></body></html>
