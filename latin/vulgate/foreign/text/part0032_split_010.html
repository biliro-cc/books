<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Daniel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Anno tertio Cyri regis Persarum, verbum revelatum est Danieli cognomento Baltassar, et verbum verum, et fortitudo magna : intellexitque sermonem : intelligentia enim est opus in visione.
<span id="x10_2" class="vn">2</span> In diebus illis ego Daniel lugebam trium hebdomadarum diebus :
<span id="x10_3" class="vn">3</span> panem desiderabilem non comedi, et caro et vinum non introierunt in os meum, sed neque unguento unctus sum, donec complerentur trium hebdomadarum dies.<br class="calibre6"/><br class="calibre6"/>
<span id="x10_4" class="vn">4</span> Die autem vigesima et quarta mensis primi, eram juxta fluvium magnum, qui est Tigris.
<span id="x10_5" class="vn">5</span> Et levavi oculos meos, et vidi : et ecce vir unus vestitus lineis, et renes ejus accincti auro obrizo :
<span id="x10_6" class="vn">6</span> et corpus ejus quasi chrysolithus, et facies ejus velut species fulguris, et oculi ejus ut lampas ardens : et brachia ejus, et quæ deorsum sunt usque ad pedes, quasi species æris candentis : et vox sermonum ejus ut vox multitudinis.
<span id="x10_7" class="vn">7</span> Vidi autem ego Daniel solus visionem : porro viri qui erant mecum non viderunt, sed terror nimius irruit super eos, et fugerunt in absconditum.
<span id="x10_8" class="vn">8</span> Ego autem relictus solus vidi visionem grandem hanc : et non remansit in me fortitudo, sed et species mea immutata est in me, et emarcui, nec habui quidquam virium.
<span id="x10_9" class="vn">9</span> Et audivi vocem sermonum ejus : et audiens jacebam consternatus super faciem meam, et vultus meus hærebat terræ.
<span id="x10_10" class="vn">10</span> Et ecce manus tetigit me, et erexit me super genua mea, et super articulos manuum mearum.
<span id="x10_11" class="vn">11</span> Et dixit ad me : Daniel vir desideriorum, intellige verba quæ ego loquor ad te, et sta in gradu tuo : nunc enim sum missus ad te. Cumque dixisset mihi sermonem istum, steti tremens.
<span id="x10_12" class="vn">12</span> Et ait ad me : Noli metuere, Daniel : quia ex die primo, quo posuisti cor tuum ad intelligendum ut te affligeres in conspectu Dei tui, exaudita sunt verba tua : et ego veni propter sermones tuos.
<span id="x10_13" class="vn">13</span> Princeps autem regni Persarum restitit mihi viginti et uno diebus : et ecce Michaël, unus de principibus primis, venit in adjutorium meum, et ego remansi ibi juxta regem Persarum.
<span id="x10_14" class="vn">14</span> Veni autem ut docerem te quæ ventura sunt populo tuo in novissimis diebus, quoniam adhuc visio in dies.<br class="calibre6"/><br class="calibre6"/>
<span id="x10_15" class="vn">15</span> Cumque loqueretur mihi hujuscemodi verbis, dejeci vultum meum ad terram, et tacui.
<span id="x10_16" class="vn">16</span> Et ecce quasi similitudo filii hominis tetigit labia mea : et aperiens os meum locutus sum, et dixi ad eum, qui stabat contra me : Domine mi, in visione tua dissolutæ sunt compages meæ, et nihil in me remansit virium.
<span id="x10_17" class="vn">17</span> Et quomodo poterit servus domini mei loqui cum domino meo ? nihil enim in me remansit virium, sed et halitus meus intercluditur.
<span id="x10_18" class="vn">18</span> Rursum ergo tetigit me quasi visio hominis, et confortavit me,
<span id="x10_19" class="vn">19</span> et dixit : Noli timere, vir desideriorum : pax tibi : confortare, et esto robustus. Cumque loqueretur mecum, convalui, et dixi : Loquere, domine mi, quia confortasti me.
<span id="x10_20" class="vn">20</span> Et ait : Numquid scis quare venerim ad te ? et nunc revertar ut prælier adversum principem Persarum. Cum ego egrederer, apparuit princeps Græcorum veniens.
<span id="x10_21" class="vn">21</span> Verumtamen annuntiabo tibi quod expressum est in scriptura veritatis : et nemo est adjutor meus in omnibus his, nisi Michaël princeps vester.
</div><div class="calibre5" id="calibre_pb_10"></div></body></html>
