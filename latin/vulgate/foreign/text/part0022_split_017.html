<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a><div class="poetry"> <span id="x17_1" class="vn">1</span> Melior est buccella sicca cum gaudio<br class="calibre6"/> quam domus plena victimis cum jurgio.<br class="calibre6"/>
<span id="x17_2" class="vn">2</span> Servus sapiens dominabitur filiis stultis,<br class="calibre6"/> et inter fratres hæreditatem dividet.<br class="calibre6"/>
<span id="x17_3" class="vn">3</span> Sicut igne probatur argentum et aurum camino,<br class="calibre6"/> ita corda probat Dominus.<br class="calibre6"/>
<span id="x17_4" class="vn">4</span> Malus obedit linguæ iniquæ,<br class="calibre6"/> et fallax obtemperat labiis mendacibus.<br class="calibre6"/>
<span id="x17_5" class="vn">5</span> Qui despicit pauperem exprobrat factori ejus,<br class="calibre6"/> et qui ruina lætatur alterius non erit impunitus.<br class="calibre6"/>
<span id="x17_6" class="vn">6</span> Corona senum filii filiorum,<br class="calibre6"/> et gloria filiorum patres eorum.<br class="calibre6"/>
<span id="x17_7" class="vn">7</span> Non decent stultum verba composita,<br class="calibre6"/> nec principem labium mentiens.<br class="calibre6"/>
<span id="x17_8" class="vn">8</span> Gemma gratissima exspectatio præstolantis ;<br class="calibre6"/> quocumque se vertit, prudenter intelligit.<br class="calibre6"/>
<span id="x17_9" class="vn">9</span> Qui celat delictum quærit amicitias ;<br class="calibre6"/> qui altero sermone repetit, separat fœderatos.<br class="calibre6"/>
<span id="x17_10" class="vn">10</span> Plus proficit correptio apud prudentem,<br class="calibre6"/> quam centum plagæ apud stultum.<br class="calibre6"/>
<span id="x17_11" class="vn">11</span> Semper jurgia quærit malus :<br class="calibre6"/> angelus autem crudelis mittetur contra eum.<br class="calibre6"/>
<span id="x17_12" class="vn">12</span> Expedit magis ursæ occurrere raptis fœtibus,<br class="calibre6"/> quam fatuo confidenti in stultitia sua.<br class="calibre6"/>
<span id="x17_13" class="vn">13</span> Qui reddit mala pro bonis,<br class="calibre6"/> non recedet malum de domo ejus.<br class="calibre6"/>
<span id="x17_14" class="vn">14</span> Qui dimittit aquam caput est jurgiorum,<br class="calibre6"/> et antequam patiatur contumeliam judicium deserit.</div><br class="calibre6"/><br class="calibre6"/>
<div class="poetry"><span id="x17_15" class="vn">15</span> Qui justificat impium, et qui condemnat justum,<br class="calibre6"/> abominabilis est uterque apud Deum.<br class="calibre6"/>
<span id="x17_16" class="vn">16</span> Quid prodest stulto habere divitias,<br class="calibre6"/> cum sapientiam emere non possit ?<br class="calibre6"/> Qui altum facit domum suam quærit ruinam,<br class="calibre6"/> et qui evitat discere incidet in mala.<br class="calibre6"/>
<span id="x17_17" class="vn">17</span> Omni tempore diligit qui amicus est,<br class="calibre6"/> et frater in angustiis comprobatur.<br class="calibre6"/>
<span id="x17_18" class="vn">18</span> Stultus homo plaudet manibus,<br class="calibre6"/> cum spoponderit pro amico suo.<br class="calibre6"/>
<span id="x17_19" class="vn">19</span> Qui meditatur discordias diligit rixas,<br class="calibre6"/> et qui exaltat ostium quærit ruinam.<br class="calibre6"/>
<span id="x17_20" class="vn">20</span> Qui perversi cordis est non inveniet bonum,<br class="calibre6"/> et qui vertit linguam incidet in malum.<br class="calibre6"/>
<span id="x17_21" class="vn">21</span> Natus est stultus in ignominiam suam ;<br class="calibre6"/> sed nec pater in fatuo lætabitur.<br class="calibre6"/>
<span id="x17_22" class="vn">22</span> Animus gaudens ætatem floridam facit ;<br class="calibre6"/> spiritus tristis exsiccat ossa.<br class="calibre6"/>
<span id="x17_23" class="vn">23</span> Munera de sinu impius accipit,<br class="calibre6"/> ut pervertat semitas judicii.<br class="calibre6"/>
<span id="x17_24" class="vn">24</span> In facie prudentis lucet sapientia ;<br class="calibre6"/> oculi stultorum in finibus terræ.<br class="calibre6"/>
<span id="x17_25" class="vn">25</span> Ira patris filius stultus,<br class="calibre6"/> et dolor matris quæ genuit eum.<br class="calibre6"/>
<span id="x17_26" class="vn">26</span> Non est bonum damnum inferre justo,<br class="calibre6"/> nec percutere principem qui recta judicat.<br class="calibre6"/>
<span id="x17_27" class="vn">27</span> Qui moderatur sermones suos doctus et prudens est,<br class="calibre6"/> et pretiosi spiritus vir eruditus.<br class="calibre6"/>
<span id="x17_28" class="vn">28</span> Stultus quoque, si tacuerit, sapiens reputabitur,<br class="calibre6"/> et si compresserit labia sua, intelligens.</div>
</div><div class="calibre5" id="calibre_pb_17"></div></body></html>
