<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> In finem, pro susceptione matutina. Psalmus David.
<div class="poetry"><span id="x21_2" class="vn">2</span> Deus, Deus meus, respice in me : quare me dereliquisti ?<br class="calibre6"/> longe a salute mea verba delictorum meorum.<br class="calibre6"/>
<span id="x21_3" class="vn">3</span> Deus meus, clamabo per diem, et non exaudies ;<br class="calibre6"/> et nocte, et non ad insipientiam mihi.<br class="calibre6"/>
<span id="x21_4" class="vn">4</span> Tu autem in sancto habitas, laus Israël.<br class="calibre6"/>
<span id="x21_5" class="vn">5</span> In te speraverunt patres nostri ;<br class="calibre6"/> speraverunt, et liberasti eos.<br class="calibre6"/>
<span id="x21_6" class="vn">6</span> Ad te clamaverunt, et salvi facti sunt ;<br class="calibre6"/> in te speraverunt, et non sunt confusi.<br class="calibre6"/>
<span id="x21_7" class="vn">7</span> Ego autem sum vermis, et non homo ;<br class="calibre6"/> opprobrium hominum, et abjectio plebis.<br class="calibre6"/>
<span id="x21_8" class="vn">8</span> Omnes videntes me deriserunt me ;<br class="calibre6"/> locuti sunt labiis, et moverunt caput.<br class="calibre6"/>
<span id="x21_9" class="vn">9</span> Speravit in Domino, eripiat eum :<br class="calibre6"/> salvum faciat eum, quoniam vult eum.<br class="calibre6"/>
<span id="x21_10" class="vn">10</span> Quoniam tu es qui extraxisti me de ventre,<br class="calibre6"/> spes mea ab uberibus matris meæ.<br class="calibre6"/>
<span id="x21_11" class="vn">11</span> In te projectus sum ex utero ;<br class="calibre6"/> de ventre matris meæ Deus meus es tu :<br class="calibre6"/>
<span id="x21_12" class="vn">12</span> ne discesseris a me,<br class="calibre6"/> quoniam tribulatio proxima est,<br class="calibre6"/> quoniam non est qui adjuvet.<br class="calibre6"/>
<span id="x21_13" class="vn">13</span> Circumdederunt me vituli multi ;<br class="calibre6"/> tauri pingues obsederunt me.<br class="calibre6"/>
<span id="x21_14" class="vn">14</span> Aperuerunt super me os suum,<br class="calibre6"/> sicut leo rapiens et rugiens.<br class="calibre6"/>
<span id="x21_15" class="vn">15</span> Sicut aqua effusus sum,<br class="calibre6"/> et dispersa sunt omnia ossa mea :<br class="calibre6"/> factum est cor meum tamquam cera liquescens in medio ventris mei.<br class="calibre6"/>
<span id="x21_16" class="vn">16</span> Aruit tamquam testa virtus mea,<br class="calibre6"/> et lingua mea adhæsit faucibus meis :<br class="calibre6"/> et in pulverem mortis deduxisti me.<br class="calibre6"/>
<span id="x21_17" class="vn">17</span> Quoniam circumdederunt me canes multi ;<br class="calibre6"/> concilium malignantium obsedit me.<br class="calibre6"/> Foderunt manus meas et pedes meos ;<br class="calibre6"/>
<span id="x21_18" class="vn">18</span> dinumeraverunt omnia ossa mea.<br class="calibre6"/> Ipsi vero consideraverunt et inspexerunt me.<br class="calibre6"/>
<span id="x21_19" class="vn">19</span> Diviserunt sibi vestimenta mea,<br class="calibre6"/> et super vestem meam miserunt sortem.<br class="calibre6"/>
<span id="x21_20" class="vn">20</span> Tu autem, Domine, ne elongaveris auxilium tuum a me ;<br class="calibre6"/> ad defensionem meam conspice.<br class="calibre6"/>
<span id="x21_21" class="vn">21</span> Erue a framea, Deus, animam meam,<br class="calibre6"/> et de manu canis unicam meam.<br class="calibre6"/>
<span id="x21_22" class="vn">22</span> Salva me ex ore leonis,<br class="calibre6"/> et a cornibus unicornium humilitatem meam.<br class="calibre6"/>
<span id="x21_23" class="vn">23</span> Narrabo nomen tuum fratribus meis ;<br class="calibre6"/> in medio ecclesiæ laudabo te.<br class="calibre6"/>
<span id="x21_24" class="vn">24</span> Qui timetis Dominum, laudate eum ;<br class="calibre6"/> universum semen Jacob, glorificate eum.<br class="calibre6"/>
<span id="x21_25" class="vn">25</span> Timeat eum omne semen Israël,<br class="calibre6"/> quoniam non sprevit, neque despexit deprecationem pauperis,<br class="calibre6"/> nec avertit faciem suam a me :<br class="calibre6"/> et cum clamarem ad eum, exaudivit me.<br class="calibre6"/>
<span id="x21_26" class="vn">26</span> Apud te laus mea in ecclesia magna ;<br class="calibre6"/> vota mea reddam in conspectu timentium eum.<br class="calibre6"/>
<span id="x21_27" class="vn">27</span> Edent pauperes, et saturabuntur,<br class="calibre6"/> et laudabunt Dominum qui requirunt eum :<br class="calibre6"/> vivent corda eorum in sæculum sæculi.<br class="calibre6"/>
<span id="x21_28" class="vn">28</span> Reminiscentur et convertentur ad Dominum universi fines terræ ;<br class="calibre6"/> et adorabunt in conspectu ejus universæ familiæ gentium :<br class="calibre6"/>
<span id="x21_29" class="vn">29</span> quoniam Domini est regnum,<br class="calibre6"/> et ipse dominabitur gentium.<br class="calibre6"/>
<span id="x21_30" class="vn">30</span> Manducaverunt et adoraverunt omnes pingues terræ ;<br class="calibre6"/> in conspectu ejus cadent omnes qui descendunt in terram.<br class="calibre6"/>
<span id="x21_31" class="vn">31</span> Et anima mea illi vivet ;<br class="calibre6"/> et semen meum serviet ipsi.<br class="calibre6"/>
<span id="x21_32" class="vn">32</span> Annuntiabitur Domino generatio ventura ;<br class="calibre6"/> et annuntiabunt cæli justitiam ejus<br class="calibre6"/> populo qui nascetur, quem fecit Dominus.</div>
</div><div class="calibre5" id="calibre_pb_21"></div></body></html>
