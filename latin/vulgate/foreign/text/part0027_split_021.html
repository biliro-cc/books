<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Onus deserti maris. <div class="poetry">Sicut turbines ab africo veniunt,<br class="calibre6"/> de deserto venit,<br class="calibre6"/> de terra horribili.<br class="calibre6"/>
<span id="x21_2" class="vn">2</span> Visio dura nuntiata est mihi :<br class="calibre6"/> qui incredulus est infideliter agit ;<br class="calibre6"/> et qui depopulator est vastat.<br class="calibre6"/> Ascende, Ælam ; obside, Mede ;<br class="calibre6"/> omnem gemitum ejus cessare feci.<br class="calibre6"/>
<span id="x21_3" class="vn">3</span> Propterea repleti sunt lumbi mei dolore ;<br class="calibre6"/> angustia possedit me<br class="calibre6"/> sicut angustia parturientis ;<br class="calibre6"/> corrui cum audirem, conturbatus sum cum viderem.<br class="calibre6"/>
<span id="x21_4" class="vn">4</span> Emarcuit cor meum ;<br class="calibre6"/> tenebræ stupefecerunt me :<br class="calibre6"/> Babylon dilecta mea<br class="calibre6"/> posita est mihi in miraculum.<br class="calibre6"/>
<span id="x21_5" class="vn">5</span> Pone mensam, contemplare in specula<br class="calibre6"/> comedentes et bibentes :<br class="calibre6"/> surgite, principes,<br class="calibre6"/> arripite clypeum.<br class="calibre6"/>
<span id="x21_6" class="vn">6</span> Hæc enim dixit mihi Dominus :<br class="calibre6"/> Vade, et pone speculatorem,<br class="calibre6"/> et quodcumque viderit annuntiet.<br class="calibre6"/>
<span id="x21_7" class="vn">7</span> Et vidit currum duorum equitum,<br class="calibre6"/> ascensorem asini,<br class="calibre6"/> et ascensorem cameli ;<br class="calibre6"/> et contemplatus est diligenter multo intuitu.<br class="calibre6"/>
<span id="x21_8" class="vn">8</span> Et clamavit leo :<br class="calibre6"/> Super speculam Domini ego sum,<br class="calibre6"/> stans jugiter per diem ;<br class="calibre6"/> et super custodiam meam ego sum,<br class="calibre6"/> stans totis noctibus.<br class="calibre6"/>
<span id="x21_9" class="vn">9</span> Ecce iste venit ascensor<br class="calibre6"/> vir bigæ equitum ;<br class="calibre6"/> et respondit, et dixit :<br class="calibre6"/> Cecidit, cecidit Babylon,<br class="calibre6"/> et omnia sculptilia deorum ejus<br class="calibre6"/> contrita sunt in terram.<br class="calibre6"/>
<span id="x21_10" class="vn">10</span> Tritura mea et filii areæ meæ,<br class="calibre6"/> quæ audivi a Domino exercituum,<br class="calibre6"/> Deo Israël,<br class="calibre6"/> annuntiavi vobis.</div><br class="calibre6"/><br class="calibre6"/>
<span id="x21_11" class="vn">11</span> Onus Duma. <div class="poetry">Ad me clamat ex Seir :<br class="calibre6"/> Custos, quid de nocte ?<br class="calibre6"/> custos, quid de nocte ?<br class="calibre6"/>
<span id="x21_12" class="vn">12</span> Dixit custos :<br class="calibre6"/> Venit mane et nox ;<br class="calibre6"/> si quæritis, quærite ;<br class="calibre6"/> convertimini, venite.</div><br class="calibre6"/><br class="calibre6"/>
<span id="x21_13" class="vn">13</span> Onus in Arabia. <div class="poetry">In saltu ad vesperam dormietis,<br class="calibre6"/> in semitis Dedanim.<br class="calibre6"/>
<span id="x21_14" class="vn">14</span> Occurrentes sitienti ferte aquam,<br class="calibre6"/> qui habitatis terram austri ;<br class="calibre6"/> cum panibus occurrite fugienti.<br class="calibre6"/>
<span id="x21_15" class="vn">15</span> A facie enim gladiorum fugerunt,<br class="calibre6"/> a facie gladii imminentis,<br class="calibre6"/> a facie arcus extenti,<br class="calibre6"/> a facie gravis prælii.<br class="calibre6"/>
<span id="x21_16" class="vn">16</span> Quoniam hæc dicit Dominus ad me :<br class="calibre6"/> Adhuc in uno anno, quasi in anno mercenarii,<br class="calibre6"/> et auferetur omnis gloria Cedar.<br class="calibre6"/>
<span id="x21_17" class="vn">17</span> Et reliquiæ numeri sagittariorum fortium<br class="calibre6"/> de filiis Cedar imminuentur ;<br class="calibre6"/> Dominus enim Deus Israël locutus est.</div>
</div><div class="calibre5" id="calibre_pb_21"></div></body></html>
