<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c33" id="c33"><span class="chapter-num">33</span></a><div class="poetry"> <span id="x33_1" class="vn">1</span> Audi igitur, Job, eloquia mea,<br class="calibre6"/> et omnes sermones meos ausculta.<br class="calibre6"/>
<span id="x33_2" class="vn">2</span> Ecce aperui os meum :<br class="calibre6"/> loquatur lingua mea in faucibus meis.<br class="calibre6"/>
<span id="x33_3" class="vn">3</span> Simplici corde meo sermones mei,<br class="calibre6"/> et sententiam puram labia mea loquentur.<br class="calibre6"/>
<span id="x33_4" class="vn">4</span> Spiritus Dei fecit me,<br class="calibre6"/> et spiraculum Omnipotentis vivificavit me.<br class="calibre6"/>
<span id="x33_5" class="vn">5</span> Si potes, responde mihi,<br class="calibre6"/> et adversus faciem meam consiste.<br class="calibre6"/>
<span id="x33_6" class="vn">6</span> Ecce, et me sicut et te fecit Deus,<br class="calibre6"/> et de eodem luto ego quoque formatus sum.<br class="calibre6"/>
<span id="x33_7" class="vn">7</span> Verumtamen miraculum meum non te terreat,<br class="calibre6"/> et eloquentia mea non sit tibi gravis.<br class="calibre6"/>
<span id="x33_8" class="vn">8</span> Dixisti ergo in auribus meis,<br class="calibre6"/> et vocem verborum tuorum audivi :<br class="calibre6"/>
<span id="x33_9" class="vn">9</span> Mundus sum ego, et absque delicto :<br class="calibre6"/> immaculatus, et non est iniquitas in me.<br class="calibre6"/>
<span id="x33_10" class="vn">10</span> Quia querelas in me reperit,<br class="calibre6"/> ideo arbitratus est me inimicum sibi.<br class="calibre6"/>
<span id="x33_11" class="vn">11</span> Posuit in nervo pedes meos ;<br class="calibre6"/> custodivit omnes semitas meas.<br class="calibre6"/>
<span id="x33_12" class="vn">12</span> Hoc est ergo in quo non es justificatus :<br class="calibre6"/> respondebo tibi, quia major sit Deus homine.<br class="calibre6"/>
<span id="x33_13" class="vn">13</span> Adversus eum contendis,<br class="calibre6"/> quod non ad omnia verba responderit tibi ?<br class="calibre6"/>
<span id="x33_14" class="vn">14</span> Semel loquitur Deus,<br class="calibre6"/> et secundo idipsum non repetit.<br class="calibre6"/>
<span id="x33_15" class="vn">15</span> Per somnium, in visione nocturna,<br class="calibre6"/> quando irruit sopor super homines,<br class="calibre6"/> et dormiunt in lectulo,<br class="calibre6"/>
<span id="x33_16" class="vn">16</span> tunc aperit aures virorum,<br class="calibre6"/> et erudiens eos instruit disciplina,<br class="calibre6"/>
<span id="x33_17" class="vn">17</span> ut avertat hominem ab his quæ facit,<br class="calibre6"/> et liberet eum de superbia,<br class="calibre6"/>
<span id="x33_18" class="vn">18</span> eruens animam ejus a corruptione,<br class="calibre6"/> et vitam illius ut non transeat in gladium.<br class="calibre6"/>
<span id="x33_19" class="vn">19</span> Increpat quoque per dolorem in lectulo,<br class="calibre6"/> et omnia ossa ejus marcescere facit.<br class="calibre6"/>
<span id="x33_20" class="vn">20</span> Abominabilis ei fit in vita sua panis,<br class="calibre6"/> et animæ illius cibus ante desiderabilis.<br class="calibre6"/>
<span id="x33_21" class="vn">21</span> Tabescet caro ejus,<br class="calibre6"/> et ossa, quæ tecta fuerant, nudabuntur.<br class="calibre6"/>
<span id="x33_22" class="vn">22</span> Appropinquavit corruptioni anima ejus,<br class="calibre6"/> et vita illius mortiferis.<br class="calibre6"/>
<span id="x33_23" class="vn">23</span> Si fuerit pro eo angelus loquens,<br class="calibre6"/> unus de millibus, ut annuntiet hominis æquitatem,<br class="calibre6"/>
<span id="x33_24" class="vn">24</span> miserebitur ejus, et dicet :<br class="calibre6"/> Libera eum, ut non descendat in corruptionem :<br class="calibre6"/> inveni in quo ei propitier.<br class="calibre6"/>
<span id="x33_25" class="vn">25</span> Consumpta est caro ejus a suppliciis :<br class="calibre6"/> revertatur ad dies adolescentiæ suæ.<br class="calibre6"/>
<span id="x33_26" class="vn">26</span> Deprecabitur Deum, et placabilis ei erit :<br class="calibre6"/> et videbit faciem ejus in jubilo,<br class="calibre6"/> et reddet homini justitiam suam.<br class="calibre6"/>
<span id="x33_27" class="vn">27</span> Respiciet homines, et dicet : Peccavi,<br class="calibre6"/> et vere deliqui, et ut eram dignus, non recepi.<br class="calibre6"/>
<span id="x33_28" class="vn">28</span> Liberavit animam suam, ne pergeret in interitum,<br class="calibre6"/> sed vivens lucem videret.<br class="calibre6"/>
<span id="x33_29" class="vn">29</span> Ecce hæc omnia operatur Deus<br class="calibre6"/> tribus vicibus per singulos,<br class="calibre6"/>
<span id="x33_30" class="vn">30</span> ut revocet animas eorum a corruptione,<br class="calibre6"/> et illuminet luce viventium.<br class="calibre6"/>
<span id="x33_31" class="vn">31</span> Attende, Job, et audi me :<br class="calibre6"/> et tace, dum ego loquor.<br class="calibre6"/>
<span id="x33_32" class="vn">32</span> Si autem habes quod loquaris, responde mihi :<br class="calibre6"/> loquere, volo enim te apparere justum.<br class="calibre6"/>
<span id="x33_33" class="vn">33</span> Quod si non habes, audi me :<br class="calibre6"/> tace, et docebo te sapientiam.</div>
</div><div class="calibre5" id="calibre_pb_33"></div></body></html>
