<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Ego sum vitis vera, et Pater meus agricola est.
<span id="x15_2" class="vn">2</span> Omnem palmitem in me non ferentem fructum, tollet eum, et omnem qui fert fructum, purgabit eum, ut fructum plus afferat.
<span id="x15_3" class="vn">3</span> Jam vos mundi estis propter sermonem quem locutus sum vobis.
<span id="x15_4" class="vn">4</span> Manete in me, et ego in vobis. Sicut palmes non potest ferre fructum a semetipso, nisi manserit in vite, sic nec vos, nisi in me manseritis.
<span id="x15_5" class="vn">5</span> Ego sum vitis, vos palmites : qui manet in me, et ego in eo, hic fert fructum multum, quia sine me nihil potestis facere.
<span id="x15_6" class="vn">6</span> Si quis in me non manserit, mittetur foras sicut palmes, et arescet, et colligent eum, et in ignem mittent, et ardet.
<span id="x15_7" class="vn">7</span> Si manseritis in me, et verba mea in vobis manserint, quodcumque volueritis petetis, et fiet vobis.
<span id="x15_8" class="vn">8</span> In hoc clarificatus est Pater meus, ut fructum plurimum afferatis, et efficiamini mei discipuli.<br class="calibre6"/><br class="calibre6"/>
<span id="x15_9" class="vn">9</span> Sicut dilexit me Pater, et ego dilexi vos. Manete in dilectione mea.
<span id="x15_10" class="vn">10</span> Si præcepta mea servaveritis, manebitis in dilectione mea, sicut et ego Patris mei præcepta servavi, et maneo in ejus dilectione.
<span id="x15_11" class="vn">11</span> Hæc locutus sum vobis : ut gaudium meum in vobis sit, et gaudium vestrum impleatur.
<span id="x15_12" class="vn">12</span> Hoc est præceptum meum, ut diligatis invicem, sicut dilexi vos.
<span id="x15_13" class="vn">13</span> Majorem hac dilectionem nemo habet, ut animam suam ponat qui pro amicis suis.
<span id="x15_14" class="vn">14</span> Vos amici mei estis, si feceritis quæ ego præcipio vobis.
<span id="x15_15" class="vn">15</span> Jam non dicam vos servos : quia servus nescit quid faciat dominus ejus. Vos autem dixi amicos : quia omnia quæcumque audivi a Patre meo, nota feci vobis.
<span id="x15_16" class="vn">16</span> Non vos me elegistis, sed ego elegi vos, et posui vos ut eatis, et fructum afferatis, et fructus vester maneat : ut quodcumque petieritis Patrem in nomine meo, det vobis.
<span id="x15_17" class="vn">17</span> Hæc mando vobis : ut diligatis invicem.<br class="calibre6"/><br class="calibre6"/>
<span id="x15_18" class="vn">18</span> Si mundus vos odit, scitote quia me priorem vobis odio habuit.
<span id="x15_19" class="vn">19</span> Si de mundo fuissetis, mundus quod suum erat diligeret : quia vero de mundo non estis, sed ego elegi vos de mundo, propterea odit vos mundus.
<span id="x15_20" class="vn">20</span> Mementote sermonis mei, quem ego dixi vobis : non est servus major domino suo. Si me persecuti sunt, et vos persequentur ; si sermonem meum servaverunt, et vestrum servabunt.
<span id="x15_21" class="vn">21</span> Sed hæc omnia facient vobis propter nomen meum : quia nesciunt eum qui misit me.
<span id="x15_22" class="vn">22</span> Si non venissem, et locutus fuissem eis, peccatum non haberent : nunc autem excusationem non habent de peccato suo.
<span id="x15_23" class="vn">23</span> Qui me odit, et Patrem meum odit.
<span id="x15_24" class="vn">24</span> Si opera non fecissem in eis quæ nemo alius fecit, peccatum non haberent : nunc autem et viderunt, et oderunt et me, et Patrem meum.
<span id="x15_25" class="vn">25</span> Sed ut adimpleatur sermo, qui in lege eorum scriptus est : Quia odio habuerunt me gratis.
<span id="x15_26" class="vn">26</span> Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me ;
<span id="x15_27" class="vn">27</span> et vos testimonium perhibebitis, quia ab initio mecum estis.
</div><div class="calibre5" id="calibre_pb_15"></div></body></html>
