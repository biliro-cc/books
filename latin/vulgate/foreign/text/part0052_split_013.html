<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Omnis anima potestatibus sublimioribus subdita sit : non est enim potestas nisi a Deo : quæ autem sunt, a Deo ordinatæ sunt.
<span id="x13_2" class="vn">2</span> Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt :
<span id="x13_3" class="vn">3</span> nam principes non sunt timori boni operis, sed mali. Vis autem non timere potestatem ? Bonum fac : et habebis laudem ex illa :
<span id="x13_4" class="vn">4</span> Dei enim minister est tibi in bonum. Si autem malum feceris, time : non enim sine causa gladium portat. Dei enim minister est : vindex in iram ei qui malum agit.
<span id="x13_5" class="vn">5</span> Ideo necessitate subditi estote non solum propter iram, sed etiam propter conscientiam.
<span id="x13_6" class="vn">6</span> Ideo enim et tributa præstatis : ministri enim Dei sunt, in hoc ipsum servientes.
<span id="x13_7" class="vn">7</span> Reddite ergo omnibus debita : cui tribulatum, tributum : cui vectigal, vectigal : cui timorem, timorem : cui honorem, honorem.<br class="calibre6"/><br class="calibre6"/>
<span id="x13_8" class="vn">8</span> Nemini quidquam debeatis, nisi ut invicem diligatis : qui enim diligit proximum, legem implevit.
<span id="x13_9" class="vn">9</span> Nam : Non adultabis : non occides : non furaberis : non falsum testimonium dices : non concupisces : et si quod est aliud mandatum, in hoc verbo instauratur : diliges proximum tuum sicut teipsum.
<span id="x13_10" class="vn">10</span> Dilectio proximi malum non operatur. Plenitudo ergo legis est dilectio.<br class="calibre6"/><br class="calibre6"/>
<span id="x13_11" class="vn">11</span> Et hoc scientes tempus : quia hora est jam nos de somno surgere. Nunc enim propior est nostra salus, quam cum credidimus.
<span id="x13_12" class="vn">12</span> Nox præcessit, dies autem appropinquavit. Abjiciamus ergo opera tenebrarum, et induamur arma lucis.
<span id="x13_13" class="vn">13</span> Sicut in die honeste ambulemus : non in comessationibus, et ebrietatibus, non in cubilibus, et impudicitiis, non in contentione, et æmulatione :
<span id="x13_14" class="vn">14</span> sed induimini Dominum Jesum Christum, et carnis curam ne feceritis in desideriis.
</div><div class="calibre5" id="calibre_pb_13"></div></body></html>
