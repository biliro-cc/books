<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Anno autem quintodecimo imperii Tiberii Cæsaris, procurante Pontio Pilato Judæam, tetrarcha autem Galiææ Herode, Philippo autem fratre ejus tetrarcha Iturææ, et Trachonitidis regionis, et Lysania Abilinæ tetrarcha,
<span id="x3_2" class="vn">2</span> sub principibus sacerdotum Anna et Caipha : factum est verbum Domini super Joannem, Zachariæ filium, in deserto.
<span id="x3_3" class="vn">3</span> Et venit in omnem regionem Jordanis, prædicans baptismum pœnitentiæ in remissionem peccatorum,
<span id="x3_4" class="vn">4</span> sicut scriptum est in libro sermonum Isaiæ prophetæ : <div class="poetry">Vox clamantis in deserto :<br class="calibre6"/> Parate viam Domini ; rectas facite semitas ejus :<br class="calibre6"/>
<span id="x3_5" class="vn">5</span> omnis vallis implebitur,<br class="calibre6"/> et omnis mons, et collis humiliabitur :<br class="calibre6"/> et erunt prava in directa, et aspera in vias planas :<br class="calibre6"/>
<span id="x3_6" class="vn">6</span> et videbit omnis caro salutare Dei.</div>
<span id="x3_7" class="vn">7</span> Dicebat ergo ad turbas quæ exibant ut baptizarentur ab ipso : Genimina viperarum, quis ostendit vobis fugere a ventura ira ?
<span id="x3_8" class="vn">8</span> Facite ergo fructus dignos pœnitentiæ, et ne cœperitis dicere : Patrem habemus Abraham. Dico enim vobis quia potens est Deus de lapidibus istis suscitare filios Abrahæ.
<span id="x3_9" class="vn">9</span> Jam enim securis ad radicem arborum posita est. Omnis ergo arbor non faciens fructum bonum, excidetur, et in ignem mittetur.
<span id="x3_10" class="vn">10</span> Et interrogabant eum turbæ, dicentes : Quid ergo faciemus ?
<span id="x3_11" class="vn">11</span> Respondens autem dicebat illis : Qui habet duas tunicas, det non habenti : et qui habet escas, similiter faciat.
<span id="x3_12" class="vn">12</span> Venerunt autem et publicani ut baptizarentur, et dixerunt ad illum : Magister, quid faciemus ?
<span id="x3_13" class="vn">13</span> At ille dixit ad eos : Nihil amplius, quam quod constitutum est vobis, faciatis.
<span id="x3_14" class="vn">14</span> Interrogabant autem eum et milites, dicentes : Quid faciemus et nos ? Et ait illis : Neminem concutiatis, neque calumniam faciatis : et contenti estote stipendiis vestris.
<span id="x3_15" class="vn">15</span> Existimante autem populo, et cogitantibus omnibus in cordibus suis de Joanne, ne forte ipse esset Christus,
<span id="x3_16" class="vn">16</span> respondit Joannes, dicens omnibus : Ego quidem aqua baptizo vos : veniet autem fortior me, cujus non sum dignus solvere corrigiam calceamentorum ejus : ipse vos baptizabit in Spiritu Sancto et igni :
<span id="x3_17" class="vn">17</span> cujus ventilabrum in manu ejus, et purgabit aream suam, et congregabit triticum in horreum suum, paleas autem comburet igni inextinguibili.
<span id="x3_18" class="vn">18</span> Multa quidem et alia exhortans evangelizabat populo.<br class="calibre6"/><br class="calibre6"/>
<span id="x3_19" class="vn">19</span> Herodes autem tetrarcha cum corriperetur ab illo de Herodiade uxore fratris sui, et de omnibus malis quæ fecit Herodes,
<span id="x3_20" class="vn">20</span> adjecit et hoc super omnia, et inclusit Joannem in carcere.<br class="calibre6"/><br class="calibre6"/>
<span id="x3_21" class="vn">21</span> Factum est autem cum baptizaretur omnis populus, et Jesu baptizato, et orante, apertum est cælum :
<span id="x3_22" class="vn">22</span> et descendit Spiritus Sanctus corporali specie sicut columba in ipsum : et vox de cælo facta est : Tu es filius meus dilectus, in te complacui mihi.
<span id="x3_23" class="vn">23</span> Et ipse Jesus erat incipiens quasi annorum triginta, ut putabatur, filius Joseph, qui fuit Heli, qui fuit Mathat,
<span id="x3_24" class="vn">24</span> qui fuit Levi, qui fuit Melchi, qui fuit Janne, qui fuit Joseph,
<span id="x3_25" class="vn">25</span> qui fuit Mathathiæ, qui fuit Amos, qui fuit Nahum, qui fuit Hesli, qui fuit Nagge,
<span id="x3_26" class="vn">26</span> qui fuit Mahath, qui fuit Mathathiæ, qui fuit Semei, qui fuit Joseph, qui fuit Juda,
<span id="x3_27" class="vn">27</span> qui fuit Joanna, qui fuit Resa, qui fuit Zorobabel, qui fuit Salatheil, qui fuit Neri,
<span id="x3_28" class="vn">28</span> qui fuit Melchi, qui fuit Addi, qui fuit Cosan, qui fuit Elmadan, qui fuit Her,
<span id="x3_29" class="vn">29</span> qui fuit Jesu, qui fuit Eliezer, qui fuit Jorim, qui fuit Mathat, qui fuit Levi,
<span id="x3_30" class="vn">30</span> qui fuit Simeon, qui fuit Juda, qui fuit Joseph, qui fuit Jona, qui fuit Eliakim,
<span id="x3_31" class="vn">31</span> qui fuit Melea, qui fuit Menna, qui fuit Mathatha, qui fuit Natham, qui fuit David,
<span id="x3_32" class="vn">32</span> qui fuit Jesse, qui fuit Obed, qui fuit Booz, qui fuit Salmon, qui fuit Naasson,
<span id="x3_33" class="vn">33</span> qui fuit Aminadab, qui fuit Aram, qui fuit Esron, qui fuit Phares, qui fuit Judæ,
<span id="x3_34" class="vn">34</span> qui fuit Jacob, qui fuit Isaac, qui fuit Abrahæ, qui fuit Thare, qui fuit Nachor,
<span id="x3_35" class="vn">35</span> qui fuit Sarug, qui fuit Ragau, qui fuit Phaleg, qui fuit Heber, qui fuit Sale,
<span id="x3_36" class="vn">36</span> qui fuit Cainan, qui fuit Arphaxad, qui fuit Sem, qui fuit Noë, qui fuit Lamech,
<span id="x3_37" class="vn">37</span> qui fuit Methusale, qui fuit Henoch, qui fuit Jared, qui fuit Malaleel, qui fuit Cainan,
<span id="x3_38" class="vn">38</span> qui fuit Henos, qui fuit Seth, qui fuit Adam, qui fuit Dei.
</div><div class="calibre5" id="calibre_pb_3"></div></body></html>
