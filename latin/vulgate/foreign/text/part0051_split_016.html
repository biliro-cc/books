<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Pervenit autem Derben et Lystram. Et ecce discipulus quidam erat ibi nomine Timotheus, filius mulieris Judææ fidelis, patre gentili.
<span id="x16_2" class="vn">2</span> Huic testimonium bonum reddebant qui in Lystris erant et Iconio fratres.
<span id="x16_3" class="vn">3</span> Hunc voluit Paulus secum proficisci : et assumens circumcidit eum propter Judæos qui erant in illis locis. Sciebant enim omnes quod pater ejus erat gentilis.
<span id="x16_4" class="vn">4</span> Cum autem pertransirent civitates, tradebant eis custodiri dogmata quæ erant decreta ab Apostolis et senioribus qui erant Jerosolymis.
<span id="x16_5" class="vn">5</span> Et ecclesiæ quidem confirmabantur fide, et abundabunt numero quotidie.
<span id="x16_6" class="vn">6</span> Transeuntes autem Phrygiam et Galatiæ regionem, vetati sunt a Spiritu Sancto loqui verbum Dei in Asia.
<span id="x16_7" class="vn">7</span> Cum venissent autem in Mysiam, tentabant ire in Bithyniam : et non permisit eos Spiritus Jesu.
<span id="x16_8" class="vn">8</span> Cum autem pertransissent Mysiam, descenderunt Troadem :
<span id="x16_9" class="vn">9</span> et visio per noctem Paulo ostensa est : vir Macedo quidam erat stans et deprecans eum, et dicens : Transiens in Macedoniam, adjuva nos.<br class="calibre6"/><br class="calibre6"/>
<span id="x16_10" class="vn">10</span> Ut autem visum vidit, statim quæsivimus proficisci in Macedoniam, certi facti quod vocasset nos Deus evangelizare eis.
<span id="x16_11" class="vn">11</span> Navigantes autem a Troade, recto cursu venimus Samothraciam, et sequenti die Neapolim :
<span id="x16_12" class="vn">12</span> et inde Philippos, quæ est prima partis Macedoniæ civitas, colonia. Eramus autem in hac urbe diebus aliquot, conferentes.
<span id="x16_13" class="vn">13</span> Die autem sabbatorum egressi sumus foras portam juxta flumen, ubi videbatur oratio esse : et sedentes loquebamur mulieribus quæ convenerant.
<span id="x16_14" class="vn">14</span> Et quædam mulier nomine Lydia, purpuraria civitatis Thyatirenorum, colens Deum, audivit : cujus Dominus aperuit cor intendere his quæ dicebantur a Paulo.
<span id="x16_15" class="vn">15</span> Cum autem baptizata esset, et domus ejus, deprecata est, dicens : Si judicastis me fidelem Domino esse, introite in domum meam, et manete. Et coëgit nos.
<span id="x16_16" class="vn">16</span> Factum est autem euntibus nobis ad orationem, puellam quamdam habentem spiritum pythonem obviare nobis, quæ quæstum magnum præstabat dominis suis divinando.
<span id="x16_17" class="vn">17</span> Hæc subsecuta Paulum et nos, clamabat dicens : Isti homines servi Dei excelsi sunt, qui annuntiant vobis viam salutis.
<span id="x16_18" class="vn">18</span> Hoc autem faciebat multis diebus. Dolens autem Paulus, et conversus, spiritui dixit : Præcipio tibi in nomine Jesu Christi exire ab ea. Et exiit eadem hora.
<span id="x16_19" class="vn">19</span> Videntes autem domini ejus quia exivit spes quæstus eorum, apprehendentes Paulum et Silam, perduxerunt in forum ad principes :
<span id="x16_20" class="vn">20</span> et offerentes eos magistratibus, dixerunt : Hi homines conturbant civitatem nostram, cum sint Judæi :
<span id="x16_21" class="vn">21</span> et annuntiant morem quem non licet nobis suscipere neque facere, cum simus Romani.<br class="calibre6"/><br class="calibre6"/>
<span id="x16_22" class="vn">22</span> Et cucurrit plebs adversus eos : et magistratus, scissis tunicis eorum, jusserunt eos virgis cædi.
<span id="x16_23" class="vn">23</span> Et cum multas plagas eis imposuissent, miserunt eos in carcerem, præcipientes custodi ut diligenter custodiret eos.
<span id="x16_24" class="vn">24</span> Qui cum tale præceptum accepisset, misit eos in interiorem carcerem, et pedes eorum strinxit ligno.
<span id="x16_25" class="vn">25</span> Media autem nocte Paulus et Silas orantes, laudabant Deum : et audiebant eos qui in custodia erant.
<span id="x16_26" class="vn">26</span> Subito vero terræmotus factus est magnus, ita ut moverentur fundamenta carceris. Et statim aperta sunt omnia ostia : et universorum vincula soluta sunt.
<span id="x16_27" class="vn">27</span> Expergefactus autem custos carceris, et videns januas apertas carceris, evaginato gladio volebat se interficere, æstimans fugisse vinctos.
<span id="x16_28" class="vn">28</span> Clamavit autem Paulus voce magna, dicens : Nihil tibi mali feceris : universi enim hic sumus.
<span id="x16_29" class="vn">29</span> Petitoque lumine, introgressus est : et tremefactus procidit Paulo et Silæ ad pedes :
<span id="x16_30" class="vn">30</span> et producens eos foras, ait : Domini, quid me oportet facere, ut salvus fiam ?
<span id="x16_31" class="vn">31</span> At illi dixerunt : Crede in Dominum Jesum, et salvus eris tu, et domus tua.
<span id="x16_32" class="vn">32</span> Et locuti sunt ei verbum Domini cum omnibus qui erant in domo ejus.
<span id="x16_33" class="vn">33</span> Et tollens eos in illa hora noctis, lavit plagas eorum : et baptizatus est ipse, et omnis domus ejus continuo.
<span id="x16_34" class="vn">34</span> Cumque perduxisset eos in domum suam, apposuit eis mensam, et lætatus est cum omni domo sua credens Deo.<br class="calibre6"/><br class="calibre6"/>
<span id="x16_35" class="vn">35</span> Et cum dies factus esset, miserunt magistratus lictores, dicentes : Dimitte homines illos.
<span id="x16_36" class="vn">36</span> Nuntiavit autem custos carceris verba hæc Paulo : Quia miserunt magistratus ut dimittamini : nunc igitur exeuntes, ite in pace.
<span id="x16_37" class="vn">37</span> Paulus autem dixit eis : Cæsos nos publice, indemnatos homines Romanos, miserunt in carcerem : et nunc occulte nos ejiciunt ? Non ita : sed veniant,
<span id="x16_38" class="vn">38</span> et ipsi nos ejiciant. Nuntiaverunt autem magistratibus lictores verba hæc. Timueruntque audito quod Romani essent :
<span id="x16_39" class="vn">39</span> et venientes deprecati sunt eos, et educentes rogabant ut egrederentur de urbe.
<span id="x16_40" class="vn">40</span> Exeuntes autem de carcere, introierunt ad Lydiam : et visis fratribus consolati sunt eos, et profecti sunt.
</div><div class="calibre5" id="calibre_pb_16"></div></body></html>
