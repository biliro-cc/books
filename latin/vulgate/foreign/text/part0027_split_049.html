<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c49" id="c49"><span class="chapter-num">49</span></a><div class="poetry"> <span id="x49_1" class="vn">1</span> Audite, insulæ,<br class="calibre6"/> et attendite, populi de longe :<br class="calibre6"/> Dominus ab utero vocavit me ;<br class="calibre6"/> de ventre matris meæ recordatus est nominis mei.<br class="calibre6"/>
<span id="x49_2" class="vn">2</span> Et posuit os meum quasi gladium acutum,<br class="calibre6"/> in umbra manus suæ protexit me,<br class="calibre6"/> et posuit me sicut sagittam electam :<br class="calibre6"/> in pharetra sua abscondit me.<br class="calibre6"/>
<span id="x49_3" class="vn">3</span> Et dixit mihi : Servus meus es tu Israël,<br class="calibre6"/> quia in te gloriabor.<br class="calibre6"/>
<span id="x49_4" class="vn">4</span> Et ego dixi : In vacuum laboravi ;<br class="calibre6"/> sine causa et vane fortitudinem meam consumpsi :<br class="calibre6"/> ergo judicium meum cum Domino,<br class="calibre6"/> et opus meum cum Deo meo.<br class="calibre6"/>
<span id="x49_5" class="vn">5</span> Et nunc dicit Dominus,<br class="calibre6"/> formans me ex utero servum sibi,<br class="calibre6"/> ut reducam Jacob ad eum,<br class="calibre6"/> et Israël non congregabitur ;<br class="calibre6"/> et glorificatus sum in oculis Domini,<br class="calibre6"/> et Deus meus factus est fortitudo mea.<br class="calibre6"/>
<span id="x49_6" class="vn">6</span> Et dixit : Parum est ut sis mihi servus<br class="calibre6"/> ad suscitandas tribus Jacob,<br class="calibre6"/> et fæces Israël convertendas :<br class="calibre6"/> ecce dedi te in lucem gentium,<br class="calibre6"/> ut sis salus mea<br class="calibre6"/> usque ad extremum terræ.<br class="calibre6"/>
<span id="x49_7" class="vn">7</span> Hæc dicit Dominus,<br class="calibre6"/> redemptor Israël, Sanctus ejus,<br class="calibre6"/> ad contemptibilem animam, ad abominatam gentem,<br class="calibre6"/> ad servum dominorum :<br class="calibre6"/> Reges videbunt,<br class="calibre6"/> et consurgent principes, et adorabunt<br class="calibre6"/> propter Dominum, quia fidelis est,<br class="calibre6"/> et Sanctum Israël qui elegit te.</div><br class="calibre6"/><br class="calibre6"/>
<div class="poetry"><span id="x49_8" class="vn">8</span> Hæc dicit Dominus :<br class="calibre6"/> In tempore placito exaudivi te,<br class="calibre6"/> et in die salutis auxiliatus sum tui :<br class="calibre6"/> et servavi te, et dedi te in fœdus populi,<br class="calibre6"/> ut suscitares terram,<br class="calibre6"/> et possideres hæreditates dissipatas ;<br class="calibre6"/>
<span id="x49_9" class="vn">9</span> ut diceres his qui vincti sunt : Exite,<br class="calibre6"/> et his qui in tenebris : Revelamini.<br class="calibre6"/> Super vias pascentur,<br class="calibre6"/> et in omnibus planis pascua eorum.<br class="calibre6"/>
<span id="x49_10" class="vn">10</span> Non esurient neque sitient,<br class="calibre6"/> et non percutiet eos æstus et sol,<br class="calibre6"/> quia miserator eorum reget eos,<br class="calibre6"/> et ad fontes aquarum potabit eos.<br class="calibre6"/>
<span id="x49_11" class="vn">11</span> Et ponam omnes montes meos in viam,<br class="calibre6"/> et semitæ meæ exaltabuntur.<br class="calibre6"/>
<span id="x49_12" class="vn">12</span> Ecce isti de longe venient,<br class="calibre6"/> et ecce illi ab aquilone et mari,<br class="calibre6"/> et isti de terra australi.<br class="calibre6"/>
<span id="x49_13" class="vn">13</span> Laudate, cæli, et exsulta, terra ;<br class="calibre6"/> jubilate, montes, laudem,<br class="calibre6"/> quia consolatus est Dominus populum suum,<br class="calibre6"/> et pauperum suorum miserebitur.</div><br class="calibre6"/><br class="calibre6"/>
<div class="poetry"><span id="x49_14" class="vn">14</span> Et dixit Sion : Dereliquit me Dominus,<br class="calibre6"/> et Dominus oblitus est mei.<br class="calibre6"/>
<span id="x49_15" class="vn">15</span> Numquid oblivisci potest mulier infantem suum,<br class="calibre6"/> ut non misereatur filio uteri sui ?<br class="calibre6"/> Etsi illa oblita fuerit,<br class="calibre6"/> ego tamen non obliviscar tui.<br class="calibre6"/>
<span id="x49_16" class="vn">16</span> Ecce in manibus meis descripsi te ;<br class="calibre6"/> muri tui coram oculis meis semper.<br class="calibre6"/>
<span id="x49_17" class="vn">17</span> Venerunt structores tui ;<br class="calibre6"/> destruentes te et dissipantes a te exibunt.<br class="calibre6"/>
<span id="x49_18" class="vn">18</span> Leva in circuitu oculos tuos, et vide :<br class="calibre6"/> omnes isti congregati sunt, venerunt tibi.<br class="calibre6"/> Vivo ego, dicit Dominus,<br class="calibre6"/> quia omnibus his velut ornamento vestieris,<br class="calibre6"/> et circumdabis tibi eos quasi sponsa ;<br class="calibre6"/>
<span id="x49_19" class="vn">19</span> quia deserta tua, et solitudines tuæ,<br class="calibre6"/> et terra ruinæ tuæ,<br class="calibre6"/> nunc angusta erunt præ habitatoribus ;<br class="calibre6"/> et longe fugabuntur qui absorbebant te.<br class="calibre6"/>
<span id="x49_20" class="vn">20</span> Adhuc dicent in auribus tuis<br class="calibre6"/> filii sterilitatis tuæ :<br class="calibre6"/> Angustus est mihi locus ;<br class="calibre6"/> fac spatium mihi ut habitem.<br class="calibre6"/>
<span id="x49_21" class="vn">21</span> Et dices in corde tuo :<br class="calibre6"/> Quis genuit mihi istos ?<br class="calibre6"/> ego sterilis et non pariens,<br class="calibre6"/> transmigrata, et captiva ;<br class="calibre6"/> et istos quis enutrivit ?<br class="calibre6"/> ego destituta et sola ;<br class="calibre6"/> et isti ubi erant ?<br class="calibre6"/>
<span id="x49_22" class="vn">22</span> Hæc dicit Dominus Deus :<br class="calibre6"/> Ecce levabo ad gentes manum meam,<br class="calibre6"/> et ad populos exaltabo signum meum :<br class="calibre6"/> et afferent filios tuos in ulnis,<br class="calibre6"/> et filias tuas super humeros portabunt.<br class="calibre6"/>
<span id="x49_23" class="vn">23</span> Et erunt reges nutritii tui,<br class="calibre6"/> et reginæ nutrices tuæ ;<br class="calibre6"/> vultu in terram demisso adorabunt te,<br class="calibre6"/> et pulverem pedum tuorum lingent.<br class="calibre6"/> Et scies quia ego Dominus,<br class="calibre6"/> super quo non confundentur qui exspectant eum.<br class="calibre6"/>
<span id="x49_24" class="vn">24</span> Numquid tolletur a forti præda ?<br class="calibre6"/> aut quod captum fuerit a robusto, salvum esse poterit ?<br class="calibre6"/>
<span id="x49_25" class="vn">25</span> Quia hæc dicit Dominus :<br class="calibre6"/> Equidem, et captivitas a forti tolletur,<br class="calibre6"/> et quod ablatum fuerit a robusto, salvabitur.<br class="calibre6"/> Eos vero qui judicaverunt te, ego judicabo,<br class="calibre6"/> et filios tuos ego salvabo.<br class="calibre6"/>
<span id="x49_26" class="vn">26</span> Et cibabo hostes tuos carnibus suis,<br class="calibre6"/> et quasi musto, sanguine suo inebriabuntur,<br class="calibre6"/> et sciet omnis caro<br class="calibre6"/> quia ego Dominus salvans te,<br class="calibre6"/> et redemptor tuus fortis Jacob.</div>
</div><div class="calibre5" id="calibre_pb_49"></div></body></html>
