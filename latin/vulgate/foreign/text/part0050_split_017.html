<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> Hæc locutus est Jesus : et sublevatis oculis in cælum, dixit : Pater, venit hora : clarifica Filium tuum, ut Filius tuus clarificet te :
<span id="x17_2" class="vn">2</span> sicut dedisti ei potestatem omnis carnis, ut omne, quod dedisti ei, det eis vitam æternam.
<span id="x17_3" class="vn">3</span> Hæc est autem vita æterna : ut cognoscant te, solum Deum verum, et quem misisti Jesum Christum.
<span id="x17_4" class="vn">4</span> Ego te clarificavi super terram : opus consummavi, quod dedisti mihi ut faciam :
<span id="x17_5" class="vn">5</span> et nunc clarifica me tu, Pater, apud temetipsum, claritate quam habui, priusquam mundus esset, apud te.<br class="calibre6"/><br class="calibre6"/>
<span id="x17_6" class="vn">6</span> Manifestavi nomen tuum hominibus, quos dedisti mihi de mundo : tui erant, et mihi eos dedisti : et sermonem tuum servaverunt.
<span id="x17_7" class="vn">7</span> Nunc cognoverunt quia omnia quæ dedisti mihi, abs te sunt :
<span id="x17_8" class="vn">8</span> quia verba quæ dedisti mihi, dedi eis : et ipsi acceperunt, et cognoverunt vere quia a te exivi, et crediderunt quia tu me misisti.
<span id="x17_9" class="vn">9</span> Ego pro eis rogo ; non pro mundo rogo, sed pro his quos dedisti mihi : quia tui sunt :
<span id="x17_10" class="vn">10</span> et mea omnia tua sunt, et tua mea sunt : et clarificatus sum in eis.
<span id="x17_11" class="vn">11</span> Et jam non sum in mundo, et hi in mundo sunt, et ego ad te venio. Pater sancte, serva eos in nomine tuo, quos dedisti mihi : ut sint unum, sicut et nos.
<span id="x17_12" class="vn">12</span> Cum essem cum eis, ego servabam eos in nomine tuo. Quos dedisti mihi, custodivi : et nemo ex eis periit, nisi filius perditionis, ut Scriptura impleatur.
<span id="x17_13" class="vn">13</span> Nunc autem ad te venio : et hæc loquor in mundo, ut habeant gaudium meum impletum in semetipsis.
<span id="x17_14" class="vn">14</span> Ego dedi eis sermonem tuum, et mundus eos odio habuit, quia non sunt de mundo, sicut et ego non sum de mundo.
<span id="x17_15" class="vn">15</span> Non rogo ut tollas eos de mundo, sed ut serves eos a malo.
<span id="x17_16" class="vn">16</span> De mundo non sunt, sicut et ego non sum de mundo.
<span id="x17_17" class="vn">17</span> Sanctifica eos in veritate. Sermo tuus veritas est.
<span id="x17_18" class="vn">18</span> Sicut tu me misisti in mundum, et ego misi eos in mundum :
<span id="x17_19" class="vn">19</span> et pro eis ego sanctifico meipsum : ut sint et ipsi sanctificati in veritate.<br class="calibre6"/><br class="calibre6"/>
<span id="x17_20" class="vn">20</span> Non pro eis autem rogo tantum, sed et pro eis qui credituri sunt per verbum eorum in me :
<span id="x17_21" class="vn">21</span> ut omnes unum sint, sicut tu Pater in me, et ego in te, ut et ipsi in nobis unum sint : ut credat mundus, quia tu me misisti.
<span id="x17_22" class="vn">22</span> Et ego claritatem, quam dedisti mihi, dedi eis : ut sint unum, sicut et nos unum sumus.
<span id="x17_23" class="vn">23</span> Ego in eis, et tu in me : ut sint consummati in unum : et cognoscat mundus quia tu me misisti, et dilexisti eos, sicut et me dilexisti.
<span id="x17_24" class="vn">24</span> Pater, quos dedisti mihi, volo ut ubi sum ego, et illi sint mecum : ut videant claritatem meam, quam dedisti mihi : quia dilexisti me ante constitutionem mundi.
<span id="x17_25" class="vn">25</span> Pater juste, mundus te non cognovit, ego autem te cognovi : et hi cognoverunt, quia tu me misisti.
<span id="x17_26" class="vn">26</span> Et notum feci eis nomen tuum, et notum faciam : ut dilectio, qua dilexisti me, in ipsis sit, et ego in ipsis.
</div><div class="calibre5" id="calibre_pb_17"></div></body></html>
