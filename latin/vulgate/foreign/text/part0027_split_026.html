<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a><div class="poetry"> <span id="x26_1" class="vn">1</span> In die illa cantabitur canticum istud in terra Juda :<br class="calibre6"/> Urbs fortitudinis nostræ Sion ; salvator ponetur in ea<br class="calibre6"/> murus et antemurale.<br class="calibre6"/>
<span id="x26_2" class="vn">2</span> Aperite portas, et ingrediatur gens justa,<br class="calibre6"/> custodiens veritatem.<br class="calibre6"/>
<span id="x26_3" class="vn">3</span> Vetus error abiit : servabis pacem ;<br class="calibre6"/> pacem, quia in te speravimus.<br class="calibre6"/>
<span id="x26_4" class="vn">4</span> Sperastis in Domino in sæculis æternis ;<br class="calibre6"/> in Domino Deo forti in perpetuum.<br class="calibre6"/>
<span id="x26_5" class="vn">5</span> Quia incurvabit habitantes in excelso ;<br class="calibre6"/> civitatem sublimem humiliabit :<br class="calibre6"/> humiliabit eam usque ad terram,<br class="calibre6"/> detrahet eam usque ad pulverem.<br class="calibre6"/>
<span id="x26_6" class="vn">6</span> Conculcabit eam pes,<br class="calibre6"/> pedes pauperis, gressus egenorum.<br class="calibre6"/>
<span id="x26_7" class="vn">7</span> Semita justi recta est,<br class="calibre6"/> rectus callis justi ad ambulandum.<br class="calibre6"/>
<span id="x26_8" class="vn">8</span> Et in semita judiciorum tuorum, Domine, sustinuimus te :<br class="calibre6"/> nomen tuum et memoriale tuum in desiderio animæ.<br class="calibre6"/>
<span id="x26_9" class="vn">9</span> Anima mea desideravit te in nocte,<br class="calibre6"/> sed et spiritu meo in præcordiis meis de mane vigilabo ad te.<br class="calibre6"/> Cum feceris judicia tua in terra,<br class="calibre6"/> justitiam discent habitatores orbis.<br class="calibre6"/>
<span id="x26_10" class="vn">10</span> Misereamur impio, et non discet justitiam ;<br class="calibre6"/> in terra sanctorum iniqua gessit,<br class="calibre6"/> et non videbit gloriam Domini.<br class="calibre6"/>
<span id="x26_11" class="vn">11</span> Domine, exaltetur manus tua, et non videant ;<br class="calibre6"/> videant, et confundantur zelantes populi ;<br class="calibre6"/> et ignis hostes tuos devoret.<br class="calibre6"/>
<span id="x26_12" class="vn">12</span> Domine, dabis pacem nobis :<br class="calibre6"/> omnia enim opera nostra<br class="calibre6"/> operatus es nobis.<br class="calibre6"/>
<span id="x26_13" class="vn">13</span> Domine Deus noster, possederunt nos<br class="calibre6"/> domini absque te ;<br class="calibre6"/> tantum in te recordemur nominis tui.<br class="calibre6"/>
<span id="x26_14" class="vn">14</span> Morientes non vivant,<br class="calibre6"/> gigantes non resurgant :<br class="calibre6"/> propterea visitasti et contrivisti eos,<br class="calibre6"/> et perdidisti omnem memoriam eorum.<br class="calibre6"/>
<span id="x26_15" class="vn">15</span> Indulsisti genti, Domine,<br class="calibre6"/> indulsisti genti, numquid glorificatus es ?<br class="calibre6"/> elongasti omnes terminos terræ.<br class="calibre6"/>
<span id="x26_16" class="vn">16</span> Domine, in angustia requisierunt te,<br class="calibre6"/> in tribulatione murmuris doctrina tua eis.<br class="calibre6"/>
<span id="x26_17" class="vn">17</span> Sicut quæ concipit, cum appropinquaverit ad partum,<br class="calibre6"/> dolens clamat in doloribus suis,<br class="calibre6"/> sic facti sumus a facie tua, Domine.<br class="calibre6"/>
<span id="x26_18" class="vn">18</span> Concepimus, et quasi parturivimus,<br class="calibre6"/> et peperimus spiritum.<br class="calibre6"/> Salutes non fecimus in terra ;<br class="calibre6"/> ideo non ceciderunt habitatores terræ.<br class="calibre6"/>
<span id="x26_19" class="vn">19</span> Vivent mortui tui,<br class="calibre6"/> interfecti mei resurgent.<br class="calibre6"/> Expergiscimini, et laudate,<br class="calibre6"/> qui habitatis in pulvere,<br class="calibre6"/> quia ros lucis ros tuus,<br class="calibre6"/> et terram gigantum detrahes in ruinam.<br class="calibre6"/>
<span id="x26_20" class="vn">20</span> Vade, populus meus, intra in cubicula tua ;<br class="calibre6"/> claude ostia tua super te,<br class="calibre6"/> abscondere modicum ad momentum,<br class="calibre6"/> donec pertranseat indignatio.<br class="calibre6"/>
<span id="x26_21" class="vn">21</span> Ecce enim Dominus egredietur de loco suo,<br class="calibre6"/> ut visitet iniquitatem habitatoris terræ contra eum ;<br class="calibre6"/> et revelabit terra sanguinem suum, et non operiet ultra interfectos suos.</div>
</div><div class="calibre5" id="calibre_pb_26"></div></body></html>
