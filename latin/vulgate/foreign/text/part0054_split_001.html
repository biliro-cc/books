<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus, Apostolus Jesu Christi per voluntatem Dei, et Timotheus frater, ecclesiæ Dei, quæ est Corinthi cum omnibus sanctis, qui sunt in universa Achaia.
<span id="x1_2" class="vn">2</span> Gratia vobis, et pax a Deo Patre nostro, et Domino Jesu Christo.<br class="calibre6"/><br class="calibre6"/>
<span id="x1_3" class="vn">3</span> Benedictus Deus et Pater Domini nostri Jesu Christi, Pater misericordiarum, et Deus totius consolationis,
<span id="x1_4" class="vn">4</span> qui consolatur nos in omni tribulatione nostra : ut possimus et ipsi consolari eos qui in omni pressura sunt, per exhortationem, qua exhortamur et ipsi a Deo.
<span id="x1_5" class="vn">5</span> Quoniam sicut abundant passiones Christi in nobis : ita et per Christum abundat consolatio nostra.
<span id="x1_6" class="vn">6</span> Sive autem tribulamur pro vestra exhortatione et salute, sive consolamur pro vestra consolatione, sive exhortamur pro vestra exhortatione et salute, quæ operatur tolerantiam earumdem passionum, quas et nos patimur :
<span id="x1_7" class="vn">7</span> ut spes nostra firma sit pro vobis : scientes quod sicut socii passionum estis, sic eritis et consolationis.
<span id="x1_8" class="vn">8</span> Non enim volumus ignorare vos, fratres, de tribulatione nostra, quæ facta est in Asia, quoniam supra modum gravati sumus supra virtutem, ita ut tæderet nos etiam vivere.
<span id="x1_9" class="vn">9</span> Sed ipsi in nobismetipsis responsum mortis habuimus, ut non simus fidentes in nobis, sed in Deo, qui suscitat mortuos :
<span id="x1_10" class="vn">10</span> qui de tantis periculis nos eripuit, et eruit : in quem speramus quoniam et adhuc eripiet,
<span id="x1_11" class="vn">11</span> adjuvantibus et vobis in oratione pro nobis : ut ex multorum personis, ejus quæ in nobis est donationis, per multos gratiæ agantur pro nobis.<br class="calibre6"/><br class="calibre6"/>
<span id="x1_12" class="vn">12</span> Nam gloria nostra hæc est : testimonium conscientiæ nostræ, quod in simplicitate cordis et sinceritate Dei, et non in sapientia carnali, sed in gratia Dei, conversati sumus in hoc mundo : abundantius autem ad vos.
<span id="x1_13" class="vn">13</span> Non enim alia scribimus vobis, quam quæ legistis, et cognovistis. Spero autem quod usque in finem cognoscetis,
<span id="x1_14" class="vn">14</span> sicut et cognovistis nos ex parte, quod gloria vestra sumus, sicut et vos nostra, in die Domini nostri Jesu Christi.
<span id="x1_15" class="vn">15</span> Et hac confidentia volui prius venire ad vos, ut secundum gratiam haberetis :
<span id="x1_16" class="vn">16</span> et per vos transire in Macedoniam, et iterum a Macedonia venire ad vos, et a vobis deduci in Judæam.
<span id="x1_17" class="vn">17</span> Cum ergo hoc voluissem, numquid levitate usus sum ? aut quæ cogito, secundum carnem cogito, ut sit apud me Est et Non ?
<span id="x1_18" class="vn">18</span> Fidelis autem Deus, quia sermo noster, qui fuit apud vos, non est in illo Est et Non.
<span id="x1_19" class="vn">19</span> Dei enim Filius Jesus Christus, qui in vobis per nos prædicatus est, per me, et Silvanum, et Timotheum, non fuit Est et Non, sed Est in illo fuit.
<span id="x1_20" class="vn">20</span> Quotquot enim promissiones Dei sunt, in illo Est : ideo et per ipsum Amen Deo ad gloriam nostram.
<span id="x1_21" class="vn">21</span> Qui autem confirmat nos vobiscum in Christo, et qui unxit nos Deus :
<span id="x1_22" class="vn">22</span> qui et signavit nos, et dedit pignus Spiritus in cordibus nostris.<br class="calibre6"/><br class="calibre6"/>
<span id="x1_23" class="vn">23</span> Ego autem testem Deum invoco in animam meam, quod parcens vobis, non veni ultra Corinthum : non quia dominamur fidei vestæ, sed adjutores sumus gaudii vestri : nam fide statis.
</div><div class="calibre5" id="calibre_pb_1"></div></body></html>
