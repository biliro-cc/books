<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Incipimus iterum nosmetipsos commendare ? aut numquid egemus (sicut quidam) commendatitiis epistolis ad vos, aut ex vobis ?
<span id="x3_2" class="vn">2</span> Epistola nostra vos estis, scripta in cordibus nostris, quæ scitur, et legitur ab omnibus hominibus :
<span id="x3_3" class="vn">3</span> manifestati quod epistola estis Christi, ministrata a nobis, et scripta non atramento, sed Spiritu Dei vivi : non in tabulis lapideis, sed in tabulis cordis carnalibus.<br class="calibre6"/><br class="calibre6"/>
<span id="x3_4" class="vn">4</span> Fiduciam autem talem habemus per Christum ad Deum :
<span id="x3_5" class="vn">5</span> non quod sufficientes simus cogitare aliquid a nobis, quasi ex nobis : sed sufficientia nostra ex Deo est :
<span id="x3_6" class="vn">6</span> qui et idoneos nos fecit ministros novi testamenti : non littera, sed Spiritu : littera enim occidit, Spiritus autem vivificat.
<span id="x3_7" class="vn">7</span> Quod si ministratio mortis litteris deformata in lapidibus fuit in gloria, ita ut non possent intendere filii Israël in faciem Moysi propter gloriam vultus ejus, quæ evacuatur :
<span id="x3_8" class="vn">8</span> quomodo non magis ministratio Spiritus erit in gloria ?
<span id="x3_9" class="vn">9</span> Nam si ministratio damnationis gloria est : multo magis abundat ministerium justitiæ in gloria.
<span id="x3_10" class="vn">10</span> Nam nec glorificatum est, quod claruit in hac parte, propter excellentem gloriam.
<span id="x3_11" class="vn">11</span> Si enim quod evacuatur, per gloriam est : multo magis quod manet, in gloria est.<br class="calibre6"/><br class="calibre6"/>
<span id="x3_12" class="vn">12</span> Habentes igitur talem spem, multa fiducia utimur :
<span id="x3_13" class="vn">13</span> et non sicut Moyses ponebat velamen super faciem suam, ut non intenderent filii Israël in faciem ejus, quod evacuatur,
<span id="x3_14" class="vn">14</span> sed obtusi sunt sensus eorum. Usque in hodiernum enim diem, idipsum velamen in lectione veteris testamenti manet non revelatum (quoniam in Christo evacuatur),
<span id="x3_15" class="vn">15</span> sed usque in hodiernum diem, cum legitur Moyses, velamen positum est super cor eorum.
<span id="x3_16" class="vn">16</span> Cum autem conversus fuerit ad Dominum, auferetur velamen.
<span id="x3_17" class="vn">17</span> Dominus autem Spiritus est : ubi autem Spiritus Domini, ibi libertas.
<span id="x3_18" class="vn">18</span> Nos vero omnes, revelata facie gloriam Domini speculantes, in eamdem imaginem transformamur a claritate in claritatem, tamquam a Domini Spiritu.
</div><div class="calibre5" id="calibre_pb_3"></div></body></html>
