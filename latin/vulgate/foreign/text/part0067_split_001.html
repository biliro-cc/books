<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Petrus Apostolus Jesu Christi, electis advenis dispersionis Ponti, Galatiæ, Cappadociæ, Asiæ, et Bithyniæ,
<span id="x1_2" class="vn">2</span> secundum præscientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.<br class="calibre6"/><br class="calibre6"/>
<span id="x1_3" class="vn">3</span> Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,
<span id="x1_4" class="vn">4</span> in hæreditatem incorruptibilem, et incontaminatam, et immarcescibilem, conservatam in cælis in vobis,
<span id="x1_5" class="vn">5</span> qui in virtute Dei custodimini per fidem in salutem, paratam revelari in tempore novissimo.
<span id="x1_6" class="vn">6</span> In quo exsultabis, modicum nunc si oportet contristari in variis tentationibus :
<span id="x1_7" class="vn">7</span> ut probatio vestræ fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi :
<span id="x1_8" class="vn">8</span> quem cum non videritis, diligitis : in quem nunc quoque non videntes creditis : credentes autem exsultabitis lætitia inenarrabili, et glorificata :
<span id="x1_9" class="vn">9</span> reportantes finem fidei vestræ, salutem animarum.
<span id="x1_10" class="vn">10</span> De qua salute exquisierunt, atque scrutati sunt prophetæ, qui de futura in vobis gratia prophetaverunt :
<span id="x1_11" class="vn">11</span> scrutantes in quod vel quale tempus significaret in eis Spiritus Christi : prænuntians eas quæ in Christo sunt passiones, et posteriores glorias :
<span id="x1_12" class="vn">12</span> quibus revelatum est quia non sibimetipsis, vobis autem ministrabant ea quæ nunc nuntiata sunt vobis per eos qui evangelizaverunt vobis, Spiritu Sancto misso de cælo, in quem desiderant angeli prospicere.<br class="calibre6"/><br class="calibre6"/>
<span id="x1_13" class="vn">13</span> Propter quod succincti lumbos mentis vestræ, sobrii, perfecte sperate in eam, quæ offertur vobis, gratiam, in revelationem Jesu Christi :
<span id="x1_14" class="vn">14</span> quasi filii obedientiæ, non configurati prioribus ignorantiæ vestræ desideriis :
<span id="x1_15" class="vn">15</span> sed secundum eum qui vocavit vos, Sanctum : et ipsi in omni conversatione sancti sitis :
<span id="x1_16" class="vn">16</span> quoniam scriptum est : Sancti eritis, quoniam ego sanctus sum.
<span id="x1_17" class="vn">17</span> Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini.
<span id="x1_18" class="vn">18</span> Scientes quod non corruptibilibus, auro vel argento, redempti estis de vana vestra conversatione paternæ traditionis :
<span id="x1_19" class="vn">19</span> sed pretioso sanguine quasi agni immaculati Christi, et incontaminati :
<span id="x1_20" class="vn">20</span> præcogniti quidem ante mundi constitutionem, manifestati autem novissimis temporibus propter vos,
<span id="x1_21" class="vn">21</span> qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo :
<span id="x1_22" class="vn">22</span> animas vestras castificantes in obedientia caritatis, in fraternitatis amore, simplici ex corde invicem diligite attentius :
<span id="x1_23" class="vn">23</span> renati non ex semine corruptibili, sed incorruptibili per verbum Dei vivi, et permanentis in æternum :
<span id="x1_24" class="vn">24</span> quia omnis caro ut fœnum : et omnis gloria ejus tamquam flos fœni : exaruit fœnum, et flos ejus decidit.
<span id="x1_25" class="vn">25</span> Verbum autem Domini manet in æternum : hoc est autem verbum, quod evangelizatum est in vos.
</div><div class="calibre5" id="calibre_pb_1"></div></body></html>
