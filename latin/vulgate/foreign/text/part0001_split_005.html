<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Hic est liber generationis Adam. In die qua creavit Deus hominem, ad similitudinem Dei fecit illum.
<span id="x5_2" class="vn">2</span> Masculum et feminam creavit eos, et benedixit illis : et vocavit nomen eorum Adam, in die quo creati sunt.
<span id="x5_3" class="vn">3</span> Vixit autem Adam centum triginta annis : et genuit ad imaginem et similitudinem suam, vocavitque nomen ejus Seth.
<span id="x5_4" class="vn">4</span> Et facti sunt dies Adam, postquam genuit Seth, octingenti anni : genuitque filios et filias.
<span id="x5_5" class="vn">5</span> Et factum est omne tempus quod vixit Adam, anni nongenti triginta, et mortuus est.
<span id="x5_6" class="vn">6</span> Vixit quoque Seth centum quinque annis, et genuit Enos.
<span id="x5_7" class="vn">7</span> Vixitque Seth, postquam genuit Enos, octingentis septem annis, genuitque filios et filias.
<span id="x5_8" class="vn">8</span> Et facti sunt omnes dies Seth nongentorum duodecim annorum, et mortuus est.
<span id="x5_9" class="vn">9</span> Vixit vero Enos nonaginta annis, et genuit Cainan.
<span id="x5_10" class="vn">10</span> Post cujus ortum vixit octingentis quindecim annis, et genuit filios et filias.
<span id="x5_11" class="vn">11</span> Factique sunt omnes dies Enos nongenti quinque anni, et mortuus est.
<span id="x5_12" class="vn">12</span> Vixit quoque Cainan septuaginta annis, et genuit Malaleel.
<span id="x5_13" class="vn">13</span> Et vixit Cainan, postquam genuit Malaleel, octingentis quadraginta annis, genuitque filios et filias.
<span id="x5_14" class="vn">14</span> Et facti sunt omnes dies Cainan nongenti decem anni, et mortuus est.
<span id="x5_15" class="vn">15</span> Vixit autem Malaleel sexaginta quinque annis, et genuit Jared.
<span id="x5_16" class="vn">16</span> Et vixit Malaleel, postquam genuit Jared, octingentis triginta annis, et genuit filios et filias.
<span id="x5_17" class="vn">17</span> Et facti sunt omnes dies Malaleel octingenti nonaginta quinque anni, et mortuus est.
<span id="x5_18" class="vn">18</span> Vixitque Jared centum sexaginta duobus annis, et genuit Henoch.
<span id="x5_19" class="vn">19</span> Et vixit Jared, postquam genuit Henoch, octingentis annis, et genuit filios et filias.
<span id="x5_20" class="vn">20</span> Et facti sunt omnes dies Jared nongenti sexaginta duo anni, et mortuus est.
<span id="x5_21" class="vn">21</span> Porro Henoch vixit sexaginta quinque annis, et genuit Mathusalam.
<span id="x5_22" class="vn">22</span> Et ambulavit Henoch cum Deo : et vixit, postquam genuit Mathusalam, trecentis annis, et genuit filios et filias.
<span id="x5_23" class="vn">23</span> Et facti sunt omnes dies Henoch trecenti sexaginta quinque anni.
<span id="x5_24" class="vn">24</span> Ambulavitque cum Deo, et non apparuit : quia tulit eum Deus.
<span id="x5_25" class="vn">25</span> Vixit quoque Mathusala centum octoginta septem annis, et genuit Lamech.
<span id="x5_26" class="vn">26</span> Et vixit Mathusala, postquam genuit Lamech, septingentis octoginta duobus annis, et genuit filios et filias.
<span id="x5_27" class="vn">27</span> Et facti sunt omnes dies Mathusala nongenti sexaginta novem anni, et mortuus est.
<span id="x5_28" class="vn">28</span> Vixit autem Lamech centum octoginta duobus annis, et genuit filium :
<span id="x5_29" class="vn">29</span> vocavitque nomen ejus Noë, dicens : Iste consolabitur nos ab operibus et laboribus manuum nostrarum in terra, cui maledixit Dominus.
<span id="x5_30" class="vn">30</span> Vixitque Lamech, postquam genuit Noë, quingentis nonaginta quinque annis, et genuit filios et filias.
<span id="x5_31" class="vn">31</span> Et facti sunt omnes dies Lamech septingenti septuaginta septem anni, et mortuus est. Noë vero cum quingentorum esset annorum, genuit Sem, Cham et Japheth.
</div><div class="calibre5" id="calibre_pb_5"></div></body></html>
