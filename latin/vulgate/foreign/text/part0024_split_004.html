<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Canticum Canticorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> <span class="speaker">Sponsus.</span> Quam pulchra es, amica mea ! quam pulchra es !<br class="calibre6"/> Oculi tui columbarum,<br class="calibre6"/> absque eo quod intrinsecus latet.<br class="calibre6"/> Capilli tui sicut greges caprarum<br class="calibre6"/> quæ ascenderunt de monte Galaad.<br class="calibre6"/>
<span id="x4_2" class="vn">2</span> Dentes tui sicut greges tonsarum<br class="calibre6"/> quæ ascenderunt de lavacro ;<br class="calibre6"/> omnes gemellis fœtibus,<br class="calibre6"/> et sterilis non est inter eas.<br class="calibre6"/>
<span id="x4_3" class="vn">3</span> Sicut vitta coccinea labia tua,<br class="calibre6"/> et eloquium tuum dulce.<br class="calibre6"/> Sicut fragmen mali punici, ita genæ tuæ,<br class="calibre6"/> absque eo quod intrinsecus latet.<br class="calibre6"/>
<span id="x4_4" class="vn">4</span> Sicut turris David collum tuum,<br class="calibre6"/> quæ ædificata est cum propugnaculis ;<br class="calibre6"/> mille clypei pendent ex ea,<br class="calibre6"/> omnis armatura fortium.<br class="calibre6"/>
<span id="x4_5" class="vn">5</span> Duo ubera tua sicut duo hinnuli,<br class="calibre6"/> capreæ gemelli, qui pascuntur in liliis.<br class="calibre6"/>
<span id="x4_6" class="vn">6</span> Donec aspiret dies, et inclinentur umbræ,<br class="calibre6"/> vadam ad montem myrrhæ, et ad collem thuris.<br class="calibre6"/>
<span id="x4_7" class="vn">7</span> Tota pulchra es, amica mea,<br class="calibre6"/> et macula non est in te.<br class="calibre6"/>
<span id="x4_8" class="vn">8</span> Veni de Libano, sponsa mea :<br class="calibre6"/> veni de Libano, veni, coronaberis :<br class="calibre6"/> de capite Amana, de vertice Sanir et Hermon,<br class="calibre6"/> de cubilibus leonum, de montibus pardorum.<br class="calibre6"/>
<span id="x4_9" class="vn">9</span> Vulnerasti cor meum, soror mea, sponsa ;<br class="calibre6"/> vulnerasti cor meum in uno oculorum tuorum,<br class="calibre6"/> et in uno crine colli tui.<br class="calibre6"/>
<span id="x4_10" class="vn">10</span> Quam pulchræ sunt mammæ tuæ, soror mea sponsa !<br class="calibre6"/> pulchriora sunt ubera tua vino,<br class="calibre6"/> et odor unguentorum tuorum super omnia aromata.<br class="calibre6"/>
<span id="x4_11" class="vn">11</span> Favus distillans labia tua, sponsa ;<br class="calibre6"/> mel et lac sub lingua tua :<br class="calibre6"/> et odor vestimentorum tuorum sicut odor thuris.<br class="calibre6"/>
<span id="x4_12" class="vn">12</span> Hortus conclusus soror mea, sponsa,<br class="calibre6"/> hortus conclusus, fons signatus.<br class="calibre6"/>
<span id="x4_13" class="vn">13</span> Emissiones tuæ paradisus malorum punicorum,<br class="calibre6"/> cum pomorum fructibus, cypri cum nardo.<br class="calibre6"/>
<span id="x4_14" class="vn">14</span> Nardus et crocus, fistula et cinnamomum,<br class="calibre6"/> cum universis lignis Libani ;<br class="calibre6"/> myrrha et aloë, cum omnibus primis unguentis.<br class="calibre6"/>
<span id="x4_15" class="vn">15</span> Fons hortorum, puteus aquarum viventium,<br class="calibre6"/> quæ fluunt impetu de Libano.<br class="calibre6"/>
<span id="x4_16" class="vn">16</span> <span class="speaker">Sponsa.</span> Surge, aquilo, et veni, auster :<br class="calibre6"/> perfla hortum meum, et fluant aromata illius.</div>
</div><div class="calibre5" id="calibre_pb_4"></div></body></html>
