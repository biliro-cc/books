<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c48" id="c48"><span class="chapter-num">48</span></a><div class="poetry"> <span id="x48_1" class="vn">1</span> Et surrexit Elias propheta quasi ignis,<br class="calibre6"/> et verbum ipsius quasi facula ardebat.<br class="calibre6"/>
<span id="x48_2" class="vn">2</span> Qui induxit in illos famem :<br class="calibre6"/> et irritantes illum invidia sua pauci facti sunt :<br class="calibre6"/> non enim poterant sustinere præcepta Domini.<br class="calibre6"/>
<span id="x48_3" class="vn">3</span> Verbo Domini continuit cælum,<br class="calibre6"/> et dejecit de cælo ignem ter.<br class="calibre6"/>
<span id="x48_4" class="vn">4</span> Sic amplificatus est Elias in mirabilibus suis.<br class="calibre6"/> Et quis potest similiter sic gloriari tibi ?<br class="calibre6"/>
<span id="x48_5" class="vn">5</span> qui sustulisti mortuum ab inferis de sorte mortis,<br class="calibre6"/> in verbo Domini Dei :<br class="calibre6"/>
<span id="x48_6" class="vn">6</span> qui dejecisti reges ad pernicem,<br class="calibre6"/> et confregisti facile potentiam ipsorum,<br class="calibre6"/> et gloriosos de lecto suo :<br class="calibre6"/>
<span id="x48_7" class="vn">7</span> qui audis in Sina judicium,<br class="calibre6"/> et in Horeb judicia defensionis :<br class="calibre6"/>
<span id="x48_8" class="vn">8</span> qui ungis reges ad pœnitentiam,<br class="calibre6"/> et prophetas facis successores post te :<br class="calibre6"/>
<span id="x48_9" class="vn">9</span> qui receptus es in turbine ignis,<br class="calibre6"/> in curru equorum igneorum :<br class="calibre6"/>
<span id="x48_10" class="vn">10</span> qui scriptus es in judiciis temporum,<br class="calibre6"/> lenire iracundiam Domini,<br class="calibre6"/> conciliare cor patris ad filium,<br class="calibre6"/> et restituere tribus Jacob.<br class="calibre6"/>
<span id="x48_11" class="vn">11</span> Beati sunt qui te viderunt,<br class="calibre6"/> et in amicitia tua decorati sunt.<br class="calibre6"/>
<span id="x48_12" class="vn">12</span> Nam nos vita vivimus tantum :<br class="calibre6"/> post mortem autem non erit tale nomen nostrum.</div><br class="calibre6"/><br class="calibre6"/>
<div class="poetry"><span id="x48_13" class="vn">13</span> Elias quidem in turbine tectus est,<br class="calibre6"/> et in Eliseo completus est spiritus ejus :<br class="calibre6"/> in diebus suis non pertimuit principem,<br class="calibre6"/> et potentia nemo vicit illum :<br class="calibre6"/>
<span id="x48_14" class="vn">14</span> nec superavit illum verbum aliquod,<br class="calibre6"/> et mortuum prophetavit corpus ejus.<br class="calibre6"/>
<span id="x48_15" class="vn">15</span> In vita sua fecit monstra,<br class="calibre6"/> et in morte mirabilia operatus est.</div><br class="calibre6"/><br class="calibre6"/>
<div class="poetry"><span id="x48_16" class="vn">16</span> In omnibus istis non pœnituit populus,<br class="calibre6"/> et non recesserunt a peccatis suis,<br class="calibre6"/> usque dum ejecti sunt de terra sua,<br class="calibre6"/> et dispersi sunt in omnem terram :<br class="calibre6"/>
<span id="x48_17" class="vn">17</span> et relicta est gens perpauca,<br class="calibre6"/> et princeps in domo David.<br class="calibre6"/>
<span id="x48_18" class="vn">18</span> Quidam ipsorum fecerunt quod placeret Deo :<br class="calibre6"/> alii autem multa commiserunt peccata.<br class="calibre6"/>
<span id="x48_19" class="vn">19</span> Ezechias munivit civitatem suam,<br class="calibre6"/> et induxit in medium ipsius aquam :<br class="calibre6"/> et fodit ferro rupem,<br class="calibre6"/> et ædificavit ad aquam puteum.<br class="calibre6"/>
<span id="x48_20" class="vn">20</span> In diebus ipsius ascendit Sennacherib,<br class="calibre6"/> et misit Rabsacen, et sustulit manum suam contra illos :<br class="calibre6"/> et extulit manum suam in Sion,<br class="calibre6"/> et superbus factus est potentia sua.<br class="calibre6"/>
<span id="x48_21" class="vn">21</span> Tunc mota sunt corda et manus ipsorum :<br class="calibre6"/> et doluerunt quasi parturientes mulieres.<br class="calibre6"/>
<span id="x48_22" class="vn">22</span> Et invocaverunt Dominum misericordem,<br class="calibre6"/> et expandentes manus suas extulerunt ad cælum :<br class="calibre6"/> et Sanctus, Dominus Deus, audivit cito vocem ipsorum.<br class="calibre6"/>
<span id="x48_23" class="vn">23</span> Non est commemoratus peccatorum illorum,<br class="calibre6"/> neque dedit illos inimicis suis :<br class="calibre6"/> sed purgavit eos in manu Isaiæ sancti prophetæ.<br class="calibre6"/>
<span id="x48_24" class="vn">24</span> Dejecit castra Assyriorum,<br class="calibre6"/> et contrivit illos angelus Domini :<br class="calibre6"/>
<span id="x48_25" class="vn">25</span> nam fecit Ezechias quod placuit Deo,<br class="calibre6"/> et fortiter ivit in via David patris sui,<br class="calibre6"/> quam mandavit illi Isaias, propheta magnus,<br class="calibre6"/> et fidelis in conspectu Dei.<br class="calibre6"/>
<span id="x48_26" class="vn">26</span> In diebus ipsius retro rediit sol,<br class="calibre6"/> et addidit regi vitam.<br class="calibre6"/>
<span id="x48_27" class="vn">27</span> Spiritu magno vidit ultima,<br class="calibre6"/> et consolatus est lugentes in Sion<br class="calibre6"/> usque in sempiternum.<br class="calibre6"/>
<span id="x48_28" class="vn">28</span> Ostendit futura,<br class="calibre6"/> et abscondita antequam evenirent.</div>
</div><div class="calibre5" id="calibre_pb_48"></div></body></html>
