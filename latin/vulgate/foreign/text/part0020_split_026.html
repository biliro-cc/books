<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Respondens autem Job dixit :
<div class="poetry"><span id="x26_2" class="vn">2</span> Cujus adjutor es ? numquid imbecillis ?<br class="calibre6"/> et sustentas brachium ejus qui non est fortis ?<br class="calibre6"/>
<span id="x26_3" class="vn">3</span> Cui dedisti consilium ?<br class="calibre6"/> forsitan illi qui non habet sapientiam :<br class="calibre6"/> et prudentiam tuam ostendisti plurimam.<br class="calibre6"/>
<span id="x26_4" class="vn">4</span> Quem docere voluisti ?<br class="calibre6"/> nonne eum qui fecit spiramentum ?<br class="calibre6"/>
<span id="x26_5" class="vn">5</span> Ecce gigantes gemunt sub aquis,<br class="calibre6"/> et qui habitant cum eis.<br class="calibre6"/>
<span id="x26_6" class="vn">6</span> Nudus est infernus coram illo,<br class="calibre6"/> et nullum est operimentum perditioni.<br class="calibre6"/>
<span id="x26_7" class="vn">7</span> Qui extendit aquilonem super vacuum,<br class="calibre6"/> et appendit terram super nihilum.<br class="calibre6"/>
<span id="x26_8" class="vn">8</span> Qui ligat aquas in nubibus suis,<br class="calibre6"/> ut non erumpant pariter deorsum.<br class="calibre6"/>
<span id="x26_9" class="vn">9</span> Qui tenet vultum solii sui,<br class="calibre6"/> et expandit super illud nebulam suam.<br class="calibre6"/>
<span id="x26_10" class="vn">10</span> Terminum circumdedit aquis,<br class="calibre6"/> usque dum finiantur lux et tenebræ.<br class="calibre6"/>
<span id="x26_11" class="vn">11</span> Columnæ cæli contremiscunt,<br class="calibre6"/> et pavent ad nutum ejus.<br class="calibre6"/>
<span id="x26_12" class="vn">12</span> In fortitudine illius repente maria congregata sunt,<br class="calibre6"/> et prudentia ejus percussit superbum.<br class="calibre6"/>
<span id="x26_13" class="vn">13</span> Spiritus ejus ornavit cælos,<br class="calibre6"/> et obstetricante manu ejus, eductus est coluber tortuosus.<br class="calibre6"/>
<span id="x26_14" class="vn">14</span> Ecce hæc ex parte dicta sunt viarum ejus :<br class="calibre6"/> et cum vix parvam stillam sermonis ejus audierimus,<br class="calibre6"/> quis poterit tonitruum magnitudinis illius intueri ?</div>
</div><div class="calibre5" id="calibre_pb_26"></div></body></html>
