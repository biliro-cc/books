<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Et factus est sermo Domini ad me, dicens :
<div class="poetry"><span id="x21_2" class="vn">2</span> Fili hominis, pone faciem tuam ad Jerusalem,<br class="calibre6"/> et stilla ad sanctuaria,<br class="calibre6"/> et propheta contra humum Israël.<br class="calibre6"/>
<span id="x21_3" class="vn">3</span> Et dices terræ Israël :<br class="calibre6"/> Hæc dicit Dominus Deus :<br class="calibre6"/> Ecce ego ad te,<br class="calibre6"/> et ejiciam gladium meum de vagina sua,<br class="calibre6"/> et occidam in te justum et impium.<br class="calibre6"/>
<span id="x21_4" class="vn">4</span> Pro eo autem quod occidi in te justum et impium,<br class="calibre6"/> idcirco egredietur gladius meus de vagina sua<br class="calibre6"/> ad omnem carnem, ab austro usque ad aquilonem :<br class="calibre6"/>
<span id="x21_5" class="vn">5</span> ut sciat omnis caro quia ego Dominus,<br class="calibre6"/> eduxi gladium meum de vagina sua irrevocabilem.<br class="calibre6"/>
<span id="x21_6" class="vn">6</span> Et tu, fili hominis, ingemisce in contritione lumborum,<br class="calibre6"/> et in amaritudinibus ingemisce coram eis.<br class="calibre6"/>
<span id="x21_7" class="vn">7</span> Cumque dixerint ad te : Quare tu gemis ?<br class="calibre6"/> dices : Pro auditu :<br class="calibre6"/> quia venit, et tabescet omne cor,<br class="calibre6"/> et dissolventur universæ manus,<br class="calibre6"/> et infirmabitur omnis spiritus,<br class="calibre6"/> et per cuncta genua fluent aquæ :<br class="calibre6"/> ecce venit, et fiet, ait Dominus Deus.</div>
<span id="x21_8" class="vn">8</span> Et factus est sermo Domini ad me, dicens :
<span id="x21_9" class="vn">9</span> Fili hominis, propheta, et dices : Hæc dicit Dominus Deus : loquere : <div class="poetry">Gladius, gladius exacutus est, et limatus :<br class="calibre6"/>
<span id="x21_10" class="vn">10</span> ut cædat victimas, exacutus est :<br class="calibre6"/> ut splendeat, limatus est :<br class="calibre6"/> qui moves sceptrum filii mei, succidisti omne lignum.<br class="calibre6"/>
<span id="x21_11" class="vn">11</span> Et dedi eum ad levigandum, ut teneatur manu :<br class="calibre6"/> iste exacutus est gladius, et iste limatus est,<br class="calibre6"/> ut sit in manu interficientis.<br class="calibre6"/>
<span id="x21_12" class="vn">12</span> Clama et ulula, fili hominis,<br class="calibre6"/> quia hic factus est in populo meo,<br class="calibre6"/> hic in cunctis ducibus Israël qui fugerant :<br class="calibre6"/> gladio traditi sunt cum populo meo :<br class="calibre6"/> idcirco plaude super femur,
<span id="x21_13" class="vn">13</span> quia probatus est :<br class="calibre6"/> et hoc, cum sceptrum subverterit, et non erit,<br class="calibre6"/> dicit Dominus Deus.<br class="calibre6"/>
<span id="x21_14" class="vn">14</span> Tu ergo, fili hominis, propheta,<br class="calibre6"/> et percute manu ad manum :<br class="calibre6"/> et duplicetur gladius,<br class="calibre6"/> ac triplicetur gladius interfectorum :<br class="calibre6"/> hic est gladius occisionis magnæ,<br class="calibre6"/> qui obstupescere eos facit<br class="calibre6"/>
<span id="x21_15" class="vn">15</span> et corde tabescere,<br class="calibre6"/> et multiplicat ruinas.<br class="calibre6"/> In omnibus portis eorum dedi conturbationem gladii acuti,<br class="calibre6"/> et limati ad fulgendum,<br class="calibre6"/> amicti ad cædem.<br class="calibre6"/>
<span id="x21_16" class="vn">16</span> Exacuere, vade ad dexteram sive ad sinistram,<br class="calibre6"/> quocumque faciei tuæ est appetitus.<br class="calibre6"/>
<span id="x21_17" class="vn">17</span> Quin et ego plaudam manu ad manum,<br class="calibre6"/> et implebo indignationem meam :<br class="calibre6"/> ego Dominus locutus sum.</div>
<span id="x21_18" class="vn">18</span> Et factus est sermo Domini ad me, dicens :
<span id="x21_19" class="vn">19</span> Et tu, fili hominis, pone tibi duas vias, ut veniat gladius regis Babylonis : de terra una egredientur ambæ : et manu capiet conjecturam ; in capite viæ civitatis conjiciet.
<span id="x21_20" class="vn">20</span> Viam pones ut veniat gladius ad Rabbath filiorum Ammon, et ad Judam in Jerusalem munitissimam.
<span id="x21_21" class="vn">21</span> Stetit enim rex Babylonis in bivio, in capite duarum viarum, divinationem quærens, commiscens sagittas : interrogavit idola, exta consuluit.
<span id="x21_22" class="vn">22</span> Ad dexteram ejus facta est divinatio super Jerusalem, ut ponat arietes, ut aperiat os in cæde, ut elevet vocem in ululatu, ut ponat arietes contra portas, ut comportet aggerem, ut ædificet munitiones.
<span id="x21_23" class="vn">23</span> Eritque quasi consulens frustra oraculum in oculis eorum, et sabbatorum otium imitans : ipse autem recordabitur iniquitatis ad capiendum.
<span id="x21_24" class="vn">24</span> Idcirco hæc dicit Dominus Deus : Pro eo quod recordati estis iniquitatis vestræ, et revelastis prævaricationes vestras, et apparuerunt peccata vestra in omnibus cogitationibus vestris, pro eo, inquam, quod recordati estis, manu capiemini.
<span id="x21_25" class="vn">25</span> Tu autem, profane, impie dux Israël, cujus venit dies in tempore iniquitatis præfinita :
<span id="x21_26" class="vn">26</span> hæc dicit Dominus Deus : Aufer cidarim, tolle coronam : nonne hæc est quæ humilem sublevavit, et sublimem humiliavit ?
<span id="x21_27" class="vn">27</span> Iniquitatem, iniquitatem, iniquitatem ponam eam : et hoc non factum est, donec veniret cujus est judicium, et tradam ei.<br class="calibre6"/><br class="calibre6"/>
<span id="x21_28" class="vn">28</span> Et tu, fili hominis, propheta, et dic : Hæc dicit Dominus Deus ad filios Ammon, et ad opprobrium eorum : et dices : <div class="poetry">Mucro, mucro, evaginate ad occidendum :<br class="calibre6"/> limate ut interficias et fulgeas :<br class="calibre6"/>
<span id="x21_29" class="vn">29</span> cum tibi viderentur vana,<br class="calibre6"/> et divinarentur mendacia,<br class="calibre6"/> ut dareris super colla vulneratorum impiorum,<br class="calibre6"/> quorum venit dies in tempore iniquitatis præfinita.<br class="calibre6"/>
<span id="x21_30" class="vn">30</span> Revertere ad vaginam tuam,<br class="calibre6"/> in loco in quo creatus es :<br class="calibre6"/> in terra nativitatis tuæ judicabo te.<br class="calibre6"/>
<span id="x21_31" class="vn">31</span> Et effundam super te indignationem meam ;<br class="calibre6"/> in igne furoris mei sufflabo in te :<br class="calibre6"/> daboque te in manus hominum insipientium,<br class="calibre6"/> et fabricantium interitum.<br class="calibre6"/>
<span id="x21_32" class="vn">32</span> Igni eris cibus ;<br class="calibre6"/> sanguis tuus erit in medio terræ ;<br class="calibre6"/> oblivioni traderis :<br class="calibre6"/> quia ego Dominus locutus sum.</div>
</div><div class="calibre5" id="calibre_pb_21"></div></body></html>
