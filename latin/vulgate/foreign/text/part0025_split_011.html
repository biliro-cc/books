<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Direxit opera eorum in manibus prophetæ sancti.<br class="calibre6"/>
<span id="x11_2" class="vn">2</span> Iter fecerunt per deserta quæ non habitabantur,<br class="calibre6"/> et in locis desertis fixerunt casas.<br class="calibre6"/>
<span id="x11_3" class="vn">3</span> Steterunt contra hostes,<br class="calibre6"/> et de inimicis se vindicaverunt.<br class="calibre6"/>
<span id="x11_4" class="vn">4</span> Sitierunt, et invocaverunt te,<br class="calibre6"/> et data est illis aqua de petra altissima,<br class="calibre6"/> et requies sitis de lapide duro.</div><br class="calibre6"/><br class="calibre6"/>
<div class="poetry"><span id="x11_5" class="vn">5</span> Per quæ enim pœnas passi sunt inimici illorum<br class="calibre6"/> a defectione potus sui,<br class="calibre6"/> et in eis cum abundarent filii Israël lætati sunt :<br class="calibre6"/>
<span id="x11_6" class="vn">6</span> per hæc, cum illis deessent, bene cum illis actum est.<br class="calibre6"/>
<span id="x11_7" class="vn">7</span> Nam pro fonte quidem sempiterni fluminis,<br class="calibre6"/> humanum sanguinem dedisti injustis.<br class="calibre6"/>
<span id="x11_8" class="vn">8</span> Qui cum minuerentur in traductione infantium occisorum,<br class="calibre6"/> dedisti illis abundantem aquam insperate,<br class="calibre6"/>
<span id="x11_9" class="vn">9</span> ostendens per sitim quæ tunc fuit,<br class="calibre6"/> quemadmodum tuos exaltares,<br class="calibre6"/> et adversarios illorum necares.<br class="calibre6"/>
<span id="x11_10" class="vn">10</span> Cum enim tentati sunt,<br class="calibre6"/> et quidem cum misericordia disciplinam accipientes,<br class="calibre6"/> scierunt quemadmodum cum ira judicati impii tormenta paterentur.<br class="calibre6"/>
<span id="x11_11" class="vn">11</span> Hos quidem tamquam pater monens probasti ;<br class="calibre6"/> illos autem tamquam durus rex interrogans condemnasti.<br class="calibre6"/>
<span id="x11_12" class="vn">12</span> Absentes enim, et præsentes, similiter torquebantur.<br class="calibre6"/>
<span id="x11_13" class="vn">13</span> Duplex enim illos acceperat tædium et gemitus,<br class="calibre6"/> cum memoria præteritorum.<br class="calibre6"/>
<span id="x11_14" class="vn">14</span> Cum enim audirent per sua tormenta bene secum agi,<br class="calibre6"/> commemorati sunt Dominum, admirantes in finem exitus.<br class="calibre6"/>
<span id="x11_15" class="vn">15</span> Quem enim in expositione prava projectum deriserunt,<br class="calibre6"/> in finem eventus mirati sunt,<br class="calibre6"/> non similiter justis sitientes.<br class="calibre6"/>
<span id="x11_16" class="vn">16</span> Pro cogitationibus autem insensatis iniquitatis illorum,<br class="calibre6"/> quod quidam errantes colebant mutos serpentes<br class="calibre6"/> et bestias supervacuas,<br class="calibre6"/> immisisti illis multitudinem mutorum animalium in vindictam ;<br class="calibre6"/>
<span id="x11_17" class="vn">17</span> ut scirent quia per quæ peccat quis, per hæc et torquetur.<br class="calibre6"/>
<span id="x11_18" class="vn">18</span> Non enim impossibilis erat omnipotens manus tua,<br class="calibre6"/> quæ creavit orbem terrarum ex materia invisa,<br class="calibre6"/> immittere illis multitudinem ursorum, aut audaces leones,<br class="calibre6"/>
<span id="x11_19" class="vn">19</span> aut novi generis ira plenas ignotas bestias,<br class="calibre6"/> aut vaporem ignium spirantes,<br class="calibre6"/> aut fumi odorem proferentes,<br class="calibre6"/> aut horrendas ab oculis scintillas emittentes ;<br class="calibre6"/>
<span id="x11_20" class="vn">20</span> quarum non solum læsura poterat illos exterminare,<br class="calibre6"/> sed et aspectus per timorem occidere.<br class="calibre6"/>
<span id="x11_21" class="vn">21</span> Sed et sine his uno spiritu poterant occidi,<br class="calibre6"/> persecutionem passi ab ipsis factis suis,<br class="calibre6"/> et dispersi per spiritum virtutis tuæ :<br class="calibre6"/> sed omnia in mensura, et numero et pondere disposuisti.<br class="calibre6"/>
<span id="x11_22" class="vn">22</span> Multum enim valere, tibi soli supererat semper :<br class="calibre6"/> et virtuti brachii tui quis resistet ?<br class="calibre6"/>
<span id="x11_23" class="vn">23</span> Quoniam tamquam momentum stateræ,<br class="calibre6"/> sic est ante te orbis terrarum,<br class="calibre6"/> et tamquam gutta roris antelucani quæ descendit in terram.<br class="calibre6"/>
<span id="x11_24" class="vn">24</span> Sed misereris omnium, quia omnia potes ;<br class="calibre6"/> et dissimulas peccata hominum, propter pœnitentiam.<br class="calibre6"/>
<span id="x11_25" class="vn">25</span> Diligis enim omnia quæ sunt,<br class="calibre6"/> et nihil odisti eorum quæ fecisti ;<br class="calibre6"/> nec enim odiens aliquid constituisti aut fecisti.<br class="calibre6"/>
<span id="x11_26" class="vn">26</span> Quomodo autem posset aliquid permanere, nisi tu voluisses ?<br class="calibre6"/> aut quod a te vocatum non esset conservaretur ?<br class="calibre6"/>
<span id="x11_27" class="vn">27</span> Parcis autem omnibus, quoniam tua sunt, Domine,<br class="calibre6"/> qui amas animas.</div>
</div><div class="calibre5" id="calibre_pb_11"></div></body></html>
