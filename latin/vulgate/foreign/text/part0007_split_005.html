<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judicum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Cecineruntque Debbora et Barac filius Abinoëm in illo die, dicentes :
<div class="poetry"><span id="x5_2" class="vn">2</span> Qui sponte obtulistis de Israël animas vestras ad periculum,<br class="calibre6"/> benedicite Domino.<br class="calibre6"/>
<span id="x5_3" class="vn">3</span> Audite, reges ; auribus percipite, principes :<br class="calibre6"/> ego sum, ego sum, quæ Domino canam,<br class="calibre6"/> psallam Domino Deo Israël.<br class="calibre6"/>
<span id="x5_4" class="vn">4</span> Domine, cum exires de Seir,<br class="calibre6"/> et transires per regiones Edom,<br class="calibre6"/> terra mota est,<br class="calibre6"/> cælique ac nubes distillaverunt aquis.<br class="calibre6"/>
<span id="x5_5" class="vn">5</span> Montes fluxerunt a facie Domini,<br class="calibre6"/> et Sinai a facie Domini Dei Israël.<br class="calibre6"/>
<span id="x5_6" class="vn">6</span> In diebus Samgar filii Anath,<br class="calibre6"/> in diebus Jahel quieverunt semitæ :<br class="calibre6"/> et qui ingrediebantur per eas,<br class="calibre6"/> ambulaverunt per calles devios.<br class="calibre6"/>
<span id="x5_7" class="vn">7</span> Cessaverunt fortes in Israël, et quieverunt :<br class="calibre6"/> donec surgeret Debbora,<br class="calibre6"/> surgeret mater in Israël.<br class="calibre6"/>
<span id="x5_8" class="vn">8</span> Nova bella elegit Dominus,<br class="calibre6"/> et portas hostium ipse subvertit :<br class="calibre6"/> clypeus et hasta si apparuerint<br class="calibre6"/> in quadraginta millibus Israël.</div><br class="calibre6"/><br class="calibre6"/>
<div class="poetry"><span id="x5_9" class="vn">9</span> Cor meum diligit principes Israël :<br class="calibre6"/> qui propria voluntate obtulistis vos discrimini,<br class="calibre6"/> benedicite Domino.<br class="calibre6"/>
<span id="x5_10" class="vn">10</span> Qui ascenditis super nitentes asinos,<br class="calibre6"/> et sedetis in judicio,<br class="calibre6"/> et ambulatis in via,<br class="calibre6"/> loquimini.<br class="calibre6"/>
<span id="x5_11" class="vn">11</span> Ubi collisi sunt currus,<br class="calibre6"/> et hostium suffocatus est exercitus,<br class="calibre6"/> ibi narrentur justitiæ Domini,<br class="calibre6"/> et clementia in fortes Israël :<br class="calibre6"/> tunc descendit populus Domini ad portas,<br class="calibre6"/> et obtinuit principatum.<br class="calibre6"/>
<span id="x5_12" class="vn">12</span> Surge, surge Debbora ;<br class="calibre6"/> surge, surge, et loquere canticum :<br class="calibre6"/> surge Barac, et apprehende captivos tuos, fili Abinoëm.<br class="calibre6"/>
<span id="x5_13" class="vn">13</span> Salvatæ sunt reliquiæ populi :<br class="calibre6"/> Dominus in fortibus dimicavit.<br class="calibre6"/>
<span id="x5_14" class="vn">14</span> Ex Ephraim delevit eos in Amalec,<br class="calibre6"/> et post eum ex Benjamin in populos tuos, o Amalec :<br class="calibre6"/> de Machir principes descenderunt,<br class="calibre6"/> et de Zabulon qui exercitum ducerent ad bellandum.<br class="calibre6"/>
<span id="x5_15" class="vn">15</span> Duces Issachar fuere cum Debbora,<br class="calibre6"/> et Barac vestigia sunt secuti,<br class="calibre6"/> qui quasi in præceps ac barathrum se discrimini dedit :<br class="calibre6"/> diviso contra se Ruben,<br class="calibre6"/> magnanimorum reperta est contentio.<br class="calibre6"/>
<span id="x5_16" class="vn">16</span> Quare habitas inter duos terminos,<br class="calibre6"/> ut audias sibilos gregum ?<br class="calibre6"/> diviso contra se Ruben,<br class="calibre6"/> magnanimorum reperta est contentio.<br class="calibre6"/>
<span id="x5_17" class="vn">17</span> Galaad trans Jordanem quiescebat,<br class="calibre6"/> et Dan vacabat navibus :<br class="calibre6"/> Aser habitabat in littore maris,<br class="calibre6"/> et in portubus morabatur.<br class="calibre6"/>
<span id="x5_18" class="vn">18</span> Zabulon vero et Nephthali obtulerunt animas suas morti<br class="calibre6"/> in regione Merome.</div><br class="calibre6"/><br class="calibre6"/>
<div class="poetry"><span id="x5_19" class="vn">19</span> Venerunt reges et pugnaverunt :<br class="calibre6"/> pugnaverunt reges Chanaan<br class="calibre6"/> in Thanach juxta aquas Mageddo,<br class="calibre6"/> et tamen nihil tulere prædantes.<br class="calibre6"/>
<span id="x5_20" class="vn">20</span> De cælo dimicatum est contra eos :<br class="calibre6"/> stellæ manentes in ordine et cursu suo,<br class="calibre6"/> adversus Sisaram pugnaverunt.<br class="calibre6"/>
<span id="x5_21" class="vn">21</span> Torrens Cison traxit cadavera eorum,<br class="calibre6"/> torrens Cadumim, torrens Cison :<br class="calibre6"/> conculca, anima mea, robustos.<br class="calibre6"/>
<span id="x5_22" class="vn">22</span> Ungulæ equorum ceciderunt, fugientibus impetu,<br class="calibre6"/> et per præceps ruentibus fortissimis hostium.<br class="calibre6"/>
<span id="x5_23" class="vn">23</span> Maledicite terræ Meroz, dixit angelus Domini :<br class="calibre6"/> maledicite habitatoribus ejus,<br class="calibre6"/> quia non venerunt ad auxilium Domini,<br class="calibre6"/> in adjutorium fortissimorum ejus.</div><br class="calibre6"/><br class="calibre6"/>
<div class="poetry"><span id="x5_24" class="vn">24</span> Benedicta inter mulieres Jahel uxor Haber Cinæi,<br class="calibre6"/> et benedicatur in tabernaculo suo.<br class="calibre6"/>
<span id="x5_25" class="vn">25</span> Aquam petenti lac dedit,<br class="calibre6"/> et in phiala principum obtulit butyrum.<br class="calibre6"/>
<span id="x5_26" class="vn">26</span> Sinistram manum misit ad clavum,<br class="calibre6"/> et dexteram ad fabrorum malleos.<br class="calibre6"/> Percussitque Sisaram quærens in capite vulneri locum,<br class="calibre6"/> et tempus valide perforans :<br class="calibre6"/>
<span id="x5_27" class="vn">27</span> inter pedes ejus ruit ; defecit, et mortuus est :<br class="calibre6"/> volvebatur ante pedes ejus,<br class="calibre6"/> et jacebat exanimis et miserabilis.<br class="calibre6"/>
<span id="x5_28" class="vn">28</span> Per fenestram respiciens, ululabat mater ejus :<br class="calibre6"/> et de cœnaculo loquebatur :<br class="calibre6"/> Cur moratur regredi currus ejus ?<br class="calibre6"/> quare tardaverunt pedes quadrigarum illius ?<br class="calibre6"/>
<span id="x5_29" class="vn">29</span> Una sapientior ceteris uxoribus ejus,<br class="calibre6"/> hæc socrui verba respondit :<br class="calibre6"/>
<span id="x5_30" class="vn">30</span> Forsitan nunc dividit spolia,<br class="calibre6"/> et pulcherrima feminarum eligitur ei :<br class="calibre6"/> vestes diversorum colorum Sisaræ traduntur in prædam,<br class="calibre6"/> et supellex varia ad ornanda colla congeritur.<br class="calibre6"/>
<span id="x5_31" class="vn">31</span> Sic pereant omnes inimici tui, Domine :<br class="calibre6"/> qui autem diligunt te, sicut sol in ortu suo splendet, ita rutilent.</div>
<span id="x5_32" class="vn">32</span> Quievitque terra per quadraginta annos.
</div><div class="calibre5" id="calibre_pb_5"></div></body></html>
