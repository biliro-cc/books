<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jacobi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Nolite plures magistri fieri fratres mei, scientes quoniam majus judicium sumitis.
<span id="x3_2" class="vn">2</span> In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus.
<span id="x3_3" class="vn">3</span> Si autem equis frena in ora mittimus ad consentiendum nobis, et omne corpus illorum circumferimus.
<span id="x3_4" class="vn">4</span> Ecce et naves, cum magnæ sint, et a ventis validis minentur, circumferuntur a modico gubernaculo ubi impetus dirigentis voluerit.
<span id="x3_5" class="vn">5</span> Ita et lingua modicum quidem membrum est, et magna exaltat. Ecce quantus ignis quam magnam silvam incendit !
<span id="x3_6" class="vn">6</span> Et lingua ignis est, universitas iniquitatis. Lingua constituitur in membris nostris, quæ maculat totum corpus, et inflammat rotam nativitatis nostræ inflammata a gehenna.
<span id="x3_7" class="vn">7</span> Omnis enim natura bestiarum, et volucrum, et serpentium, et ceterorum domantur, et domita sunt a natura humana :
<span id="x3_8" class="vn">8</span> linguam autem nullus hominum domare potest : inquietum malum, plena veneno mortifero.
<span id="x3_9" class="vn">9</span> In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt.
<span id="x3_10" class="vn">10</span> Ex ipso ore procedit benedictio et maledictio. Non oportet, fratres mei, hæc ita fieri.
<span id="x3_11" class="vn">11</span> Numquid fons de eodem foramine emanat dulcem et amaram aquam ?
<span id="x3_12" class="vn">12</span> Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam.<br class="calibre6"/><br class="calibre6"/>
<span id="x3_13" class="vn">13</span> Quis sapiens et disciplinatus inter vos ? Ostendat ex bona conversatione operationem suam in mansuetudine sapientiæ.
<span id="x3_14" class="vn">14</span> Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem :
<span id="x3_15" class="vn">15</span> non est enim ista sapientia desursum descendens : sed terrena, animalis, diabolica.
<span id="x3_16" class="vn">16</span> Ubi enim zelus et contentio, ibi inconstantia et omne opus pravum.
<span id="x3_17" class="vn">17</span> Quæ autem desursum est sapientia, primum quidem pudica est, deinde pacifica, modesta, suadibilis, bonus consentiens, plena misericordia et fructibus bonis, non judicans, sine simulatione.
<span id="x3_18" class="vn">18</span> Fructus autem justitiæ, in pace seminatur, facientibus pacem.
</div><div class="calibre5" id="calibre_pb_3"></div></body></html>
