<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Habacuc - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Super custodiam meam stabo,<br class="calibre6"/> et figam gradum super munitionem :<br class="calibre6"/> et contemplabor ut videam quid dicatur mihi,<br class="calibre6"/> et quid respondeam ad arguentem me.</div><br class="calibre6"/><br class="calibre6"/>
<span id="x2_2" class="vn">2</span> Et respondit mihi Dominus, et dixit : <div class="poetry">Scribe visum, et explana eum super tabulas,<br class="calibre6"/> ut percurrat qui legerit eum.<br class="calibre6"/>
<span id="x2_3" class="vn">3</span> Quia adhuc visus procul ;<br class="calibre6"/> et apparebit in finem, et non mentietur :<br class="calibre6"/> si moram fecerit, exspecta illum,<br class="calibre6"/> quia veniens veniet, et non tardabit.<br class="calibre6"/>
<span id="x2_4" class="vn">4</span> Ecce qui incredulus est, non erit recta anima ejus in semetipso ;<br class="calibre6"/> justus autem in fide sua vivet.<br class="calibre6"/>
<span id="x2_5" class="vn">5</span> Et quomodo vinum potantem decipit,<br class="calibre6"/> sic erit vir superbus, et non decorabitur :<br class="calibre6"/> qui dilatavit quasi infernus animam suam,<br class="calibre6"/> et ipse quasi mors, et non adimpletur :<br class="calibre6"/> et congregabit ad se omnes gentes,<br class="calibre6"/> et coacervabit ad se omnes populos.<br class="calibre6"/>
<span id="x2_6" class="vn">6</span> Numquid non omnes isti super eum parabolam sument,<br class="calibre6"/> et loquelam ænigmatum ejus, et dicetur :<br class="calibre6"/> Væ ei qui multiplicat non sua ?<br class="calibre6"/> usquequo et aggravat contra se densum lutum ?<br class="calibre6"/>
<span id="x2_7" class="vn">7</span> Numquid non repente consurgent qui mordeant te,<br class="calibre6"/> et suscitabuntur lacerantes te,<br class="calibre6"/> et eris in rapinam eis ?<br class="calibre6"/>
<span id="x2_8" class="vn">8</span> Quia tu spoliasti gentes multas,<br class="calibre6"/> spoliabunt te omnes qui reliqui fuerint de populis,<br class="calibre6"/> propter sanguinem hominis,<br class="calibre6"/> et iniquitatem terræ, civitatis, et omnium habitantium in ea.<br class="calibre6"/>
<span id="x2_9" class="vn">9</span> Væ qui congregat avaritiam malam domui suæ,<br class="calibre6"/> ut sit in excelso nidus ejus,<br class="calibre6"/> et liberari se putat de manu mali !<br class="calibre6"/>
<span id="x2_10" class="vn">10</span> Cogitasti confusionem domui tuæ ;<br class="calibre6"/> concidisti populos multos,<br class="calibre6"/> et peccavit anima tua.<br class="calibre6"/>
<span id="x2_11" class="vn">11</span> Quia lapis de pariete clamabit,<br class="calibre6"/> et lignum, quod inter juncturas ædificiorum est, respondebit.<br class="calibre6"/>
<span id="x2_12" class="vn">12</span> Væ qui ædificat civitatem in sanguinibus,<br class="calibre6"/> et præparat urbem in iniquitate !<br class="calibre6"/>
<span id="x2_13" class="vn">13</span> Numquid non hæc sunt a Domino exercituum ?<br class="calibre6"/> laborabunt enim populi in multo igne,<br class="calibre6"/> et gentes in vacuum, et deficient.<br class="calibre6"/>
<span id="x2_14" class="vn">14</span> Quia replebitur terra, ut cognoscant gloriam Domini,<br class="calibre6"/> quasi aquæ operientes mare.<br class="calibre6"/>
<span id="x2_15" class="vn">15</span> Væ qui potum dat amico suo mittens fel suum,<br class="calibre6"/> et inebrians ut aspiciat nuditatem ejus !<br class="calibre6"/>
<span id="x2_16" class="vn">16</span> Repletus es ignominia pro gloria ;<br class="calibre6"/> bibe tu quoque, et consopire.<br class="calibre6"/> Circumdabit te calix dexteræ Domini,<br class="calibre6"/> et vomitus ignominiæ super gloriam tuam.<br class="calibre6"/>
<span id="x2_17" class="vn">17</span> Quia iniquitas Libani operiet te,<br class="calibre6"/> et vastitas animalium deterrebit eos<br class="calibre6"/> de sanguinibus hominum,<br class="calibre6"/> et iniquitate terræ, et civitatis, et omnium habitantium in ea.<br class="calibre6"/>
<span id="x2_18" class="vn">18</span> Quid prodest sculptile, quia sculpsit illud fictor suus,<br class="calibre6"/> conflatile, et imaginem falsam ?<br class="calibre6"/> quia speravit in figmento fictor ejus, ut faceret simulacra muta.<br class="calibre6"/>
<span id="x2_19" class="vn">19</span> Væ qui dicit ligno : Expergiscere ;<br class="calibre6"/> Surge, lapidi tacenti !<br class="calibre6"/> Numquid ipse docere poterit ?<br class="calibre6"/> ecce iste coopertus est auro et argento,<br class="calibre6"/> et omnis spiritus non est in visceribus ejus.<br class="calibre6"/>
<span id="x2_20" class="vn">20</span> Dominus autem in templo sancto suo :<br class="calibre6"/> sileat a facie ejus omnis terra !</div>
</div><div class="calibre5" id="calibre_pb_2"></div></body></html>
