<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Tu ergo fili mi, confortare in gratia, quæ est in Christo Jesu :
<span id="x2_2" class="vn">2</span> et quæ audisti a me per multos testes, hæc commenda fidelibus hominibus, qui idonei erant et alios docere.
<span id="x2_3" class="vn">3</span> Labora sicut bonus miles Christi Jesu.
<span id="x2_4" class="vn">4</span> Nemo militans Deo implicat se negotiis sæcularibus : ut ei placeat, cui se probavit.
<span id="x2_5" class="vn">5</span> Nam et qui certat in agone, non coronatur nisi legitime certaverit.
<span id="x2_6" class="vn">6</span> Laborantem agricolam oportet primum de fructibus percipere.
<span id="x2_7" class="vn">7</span> Intellige quæ dico : dabit enim tibi Dominus in omnibus intellectum.
<span id="x2_8" class="vn">8</span> Memor esto Dominum Jesum Christum resurrexisse a mortuis ex semine David, secundum Evangelium meum,
<span id="x2_9" class="vn">9</span> in quo laboro usque ad vincula, quasi male operans : sed verbum Dei non est alligatum.
<span id="x2_10" class="vn">10</span> Ideo omnia sustineo propter electos, ut et ipsi salutem consequantur, quæ est in Christo Jesu, cum gloria cælesti.
<span id="x2_11" class="vn">11</span> Fidelis sermo : nam si commortui sumus, et convivemus :
<span id="x2_12" class="vn">12</span> si sustinebimus, et conregnabimus : si negaverimus, et ille negabit nos :
<span id="x2_13" class="vn">13</span> si non credimus, ille fidelis permanet, negare seipsum non potest.<br class="calibre6"/><br class="calibre6"/>
<span id="x2_14" class="vn">14</span> Hæc commone, testificans coram Domino. Noli contendere verbis : ad nihil enim utile est, nisi ad subversionem audientium.
<span id="x2_15" class="vn">15</span> Sollicite cura teipsum probabilem exhibere Deo, operarium inconfusibilem, recte tractantem verbum veritatis.
<span id="x2_16" class="vn">16</span> Profana autem et vaniloquia devita : multum enim proficiunt ad impietatem :
<span id="x2_17" class="vn">17</span> et sermo eorum ut cancer serpit : ex quibus est Hymenæus et Philetus,
<span id="x2_18" class="vn">18</span> qui a veritate exciderunt, dicentes resurrectionem esse jam factam, et subverterunt quorumdam fidem.
<span id="x2_19" class="vn">19</span> Sed firmum fundamentum Dei stat, habens signaculum hoc : cognovit Dominus qui sunt ejus, et discedat ab iniquitate omnis qui nominat nomen Domini.
<span id="x2_20" class="vn">20</span> In magna autem domo non solum sunt vasa aurea, et argentea, sed et lignea, et fictilia : et quædam quidem in honorem, quædam autem in contumeliam.
<span id="x2_21" class="vn">21</span> Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum.
<span id="x2_22" class="vn">22</span> Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro.
<span id="x2_23" class="vn">23</span> Stultas autem et sine disciplina quæstiones devita : sciens quia generant lites.
<span id="x2_24" class="vn">24</span> Servum autem Domini non oportet litigare : sed mansuetum esse ad omnes, docibilem, patientem,
<span id="x2_25" class="vn">25</span> cum modestia corripientem eos qui resistunt veritati, nequando Deus det illis pœnitentiam ad cognoscendam veritatem,
<span id="x2_26" class="vn">26</span> et resipiscant a diaboli laqueis, a quo captivi tenentur ad ipsius voluntatem.
</div><div class="calibre5" id="calibre_pb_2"></div></body></html>
