<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a><div class="poetry"> <span id="x13_1" class="vn">1</span> Qui tetigerit picem inquinabitur ab ea :<br class="calibre6"/> et qui communicaverit superbo induet superbiam.<br class="calibre6"/>
<span id="x13_2" class="vn">2</span> Pondus super se tollat qui honestiori se communicat,<br class="calibre6"/> et ditiori te ne socius fueris.<br class="calibre6"/>
<span id="x13_3" class="vn">3</span> Quid communicabit cacabus ad ollam ?<br class="calibre6"/> quando enim se colliserint, confringetur.<br class="calibre6"/>
<span id="x13_4" class="vn">4</span> Dives injuste egit, et fremet :<br class="calibre6"/> pauper autem læsus tacebit.<br class="calibre6"/>
<span id="x13_5" class="vn">5</span> Si largitus fueris, assumet te :<br class="calibre6"/> et si non habueris, derelinquet te.<br class="calibre6"/>
<span id="x13_6" class="vn">6</span> Si habes, convivet tecum, et evacuabit te :<br class="calibre6"/> et ipse non dolebit super te.<br class="calibre6"/>
<span id="x13_7" class="vn">7</span> Si necessarius illi fueris, supplantabit te,<br class="calibre6"/> et subridens spem dabit, narrans tibi bona,<br class="calibre6"/> et dicet : Quid opus est tibi ?<br class="calibre6"/>
<span id="x13_8" class="vn">8</span> Et confundet te in cibis suis,<br class="calibre6"/> donec te exinaniat bis et ter :<br class="calibre6"/> et in novissimo deridebit te,<br class="calibre6"/> et postea videns derelinquet te,<br class="calibre6"/> et caput suum movebit ad te.<br class="calibre6"/>
<span id="x13_9" class="vn">9</span> Humiliare Deo, et exspecta manus ejus.<br class="calibre6"/>
<span id="x13_10" class="vn">10</span> Attende ne seductus in stultitiam humilieris.<br class="calibre6"/>
<span id="x13_11" class="vn">11</span> Noli esse humilis in sapientia tua,<br class="calibre6"/> ne humiliatus in stultitiam seducaris.<br class="calibre6"/>
<span id="x13_12" class="vn">12</span> Advocatus a potentiore, discede :<br class="calibre6"/> ex hoc enim magis te advocabit.<br class="calibre6"/>
<span id="x13_13" class="vn">13</span> Ne improbus sis, ne impingaris :<br class="calibre6"/> et ne longe sis ab eo, ne eas in oblivionem.<br class="calibre6"/>
<span id="x13_14" class="vn">14</span> Ne retineas ex æquo loqui cum illo,<br class="calibre6"/> nec credas multis verbis illius :<br class="calibre6"/> ex multa enim loquela tentabit te,<br class="calibre6"/> et subridens interrogabit te de absconditis tuis.<br class="calibre6"/>
<span id="x13_15" class="vn">15</span> Immitis animus illius conservabit verba tua :<br class="calibre6"/> et non parcet de malitia, et de vinculis.<br class="calibre6"/>
<span id="x13_16" class="vn">16</span> Cave tibi, et attende diligenter auditui tuo,<br class="calibre6"/> quoniam cum subversione tua ambulas :<br class="calibre6"/>
<span id="x13_17" class="vn">17</span> audiens vero illa,<br class="calibre6"/> quasi in somnis vide, et vigilabis.<br class="calibre6"/>
<span id="x13_18" class="vn">18</span> Omni vita tua dilige Deum,<br class="calibre6"/> et invoca illum in salute tua.<br class="calibre6"/>
<span id="x13_19" class="vn">19</span> Omne animal diligit simile sibi,<br class="calibre6"/> sic et omnis homo proximum sibi.<br class="calibre6"/>
<span id="x13_20" class="vn">20</span> Omnis caro ad similem sibi conjungetur,<br class="calibre6"/> et omnis homo simili sui sociabitur.<br class="calibre6"/>
<span id="x13_21" class="vn">21</span> Si communicabit lupus agno aliquando,<br class="calibre6"/> sic peccator justo.<br class="calibre6"/>
<span id="x13_22" class="vn">22</span> Quæ communicatio sancto homini ad canem ?<br class="calibre6"/> aut quæ pars diviti ad pauperem ?<br class="calibre6"/>
<span id="x13_23" class="vn">23</span> Venatio leonis onager in eremo :<br class="calibre6"/> sic et pascua divitum sunt pauperes.<br class="calibre6"/>
<span id="x13_24" class="vn">24</span> Et sicut abominatio est superbo humilitas,<br class="calibre6"/> sic et execratio divitis pauper.<br class="calibre6"/>
<span id="x13_25" class="vn">25</span> Dives commotus confirmatur ab amicis suis :<br class="calibre6"/> humilis autem cum ceciderit, expelletur et a notis.<br class="calibre6"/>
<span id="x13_26" class="vn">26</span> Diviti decepto multi recuperatores :<br class="calibre6"/> locutus est superbia, et justificaverunt illum.<br class="calibre6"/>
<span id="x13_27" class="vn">27</span> Humilis deceptus est, insuper et arguitur :<br class="calibre6"/> locutus est sensate, et non est datus ei locus.<br class="calibre6"/>
<span id="x13_28" class="vn">28</span> Dives locutus est, et omnes tacuerunt,<br class="calibre6"/> et verbum illius usque ad nubes perducent.<br class="calibre6"/>
<span id="x13_29" class="vn">29</span> Pauper locutus est, et dicunt : Quis est hic ?<br class="calibre6"/> et si offenderit, subvertent illum.</div><br class="calibre6"/><br class="calibre6"/>
<div class="poetry"><span id="x13_30" class="vn">30</span> Bona est substantia cui non est peccatum in conscientia :<br class="calibre6"/> et nequissima paupertas in ore impii.<br class="calibre6"/>
<span id="x13_31" class="vn">31</span> Cor hominis immutat faciem illius,<br class="calibre6"/> sive in bona, sive in mala.<br class="calibre6"/>
<span id="x13_32" class="vn">32</span> Vestigium cordis boni et faciem bonam<br class="calibre6"/> difficile invenies, et cum labore.</div>
</div><div class="calibre5" id="calibre_pb_13"></div></body></html>
