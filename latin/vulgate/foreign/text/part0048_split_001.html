<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Initium Evangelii Jesu Christi, Filii Dei.
<span id="x1_2" class="vn">2</span> Sicut scriptum est in Isaia propheta : <div class="poetry">Ecce ego mitto angelum meum ante faciem tuam,<br class="calibre6"/> qui præparabit viam tuam ante te.<br class="calibre6"/>
<span id="x1_3" class="vn">3</span> Vox clamantis in deserto :<br class="calibre6"/> Parate viam Domini, rectas facite semitas ejus.</div>
<span id="x1_4" class="vn">4</span> Fuit Joannes in deserto baptizans, et prædicans baptismum pœnitentiæ in remissionem peccatorum.
<span id="x1_5" class="vn">5</span> Et egrediebatur ad eum omnis Judææ regio, et Jerosolymitæ universi, et baptizabantur ab illo in Jordanis flumine, confitentes peccata sua.
<span id="x1_6" class="vn">6</span> Et erat Joannes vestitus pilis cameli, et zona pellicea circa lumbos ejus, et locustas et mel silvestre edebat.
<span id="x1_7" class="vn">7</span> Et prædicabat dicens : Venit fortior me post me, cujus non sum dignus procumbens solvere corrigiam calceamentorum ejus.
<span id="x1_8" class="vn">8</span> Ego baptizavi vos aqua, ille vero baptizabit vos Spiritu Sancto.<br class="calibre6"/><br class="calibre6"/>
<span id="x1_9" class="vn">9</span> Et factum est : in diebus illis venit Jesus a Nazareth Galilææ : et baptizatus est a Joanne in Jordane.
<span id="x1_10" class="vn">10</span> Et statim ascendens de aqua, vidit cælos apertos, et Spiritum tamquam columbam descendentem, et manentem in ipso.
<span id="x1_11" class="vn">11</span> Et vox facta est de cælis : Tu es Filius meus dilectus, in te complacui.<br class="calibre6"/><br class="calibre6"/>
<span id="x1_12" class="vn">12</span> Et statim Spiritus expulit eum in desertum.
<span id="x1_13" class="vn">13</span> Et erat in deserto quadraginta diebus, et quadraginta noctibus : et tentabatur a Satana : eratque cum bestiis, et angeli ministrabant illi.<br class="calibre6"/><br class="calibre6"/>
<span id="x1_14" class="vn">14</span> Postquam autem traditus est Joannes, venit Jesus in Galilæam, prædicans Evangelium regni Dei,
<span id="x1_15" class="vn">15</span> et dicens : Quoniam impletum est tempus, et appropinquavit regnum Dei : pœnitemini, et credite Evangelio.
<span id="x1_16" class="vn">16</span> Et præteriens secus mare Galilææ, vidit Simonem, et Andream fratrem ejus, mittentes retia in mare (erant enim piscatores),
<span id="x1_17" class="vn">17</span> et dixit eis Jesus : Venite post me, et faciam vos fieri piscatores hominum.
<span id="x1_18" class="vn">18</span> Et protinus relictis retibus, secuti sunt eum.
<span id="x1_19" class="vn">19</span> Et progressus inde pusillum, vidit Jacobum Zebedæi, et Joannem fratrem ejus, et ipsos componentes retia in navi :
<span id="x1_20" class="vn">20</span> et statim vocavit illos. Et relicto patre suo Zebedæo in navi cum mercenariis, secuti sunt eum.<br class="calibre6"/><br class="calibre6"/>
<span id="x1_21" class="vn">21</span> Et ingrediuntur Capharnaum : et statim sabbatis ingressus in synagogam, docebat eos.
<span id="x1_22" class="vn">22</span> Et stupebant super doctrina ejus : erat enim docens eos quasi potestatem habens, et non sicut scribæ.
<span id="x1_23" class="vn">23</span> Et erat in synagoga eorum homo in spiritu immundo : et exclamavit,
<span id="x1_24" class="vn">24</span> dicens : Quid nobis et tibi, Jesu Nazarene ? venisti perdere nos ? scio qui sis, Sanctus Dei.
<span id="x1_25" class="vn">25</span> Et comminatus est ei Jesus, dicens : Obmutesce, et exi de homine.
<span id="x1_26" class="vn">26</span> Et discerpens eum spiritus immundus, et exclamans voce magna, exiit ab eo.
<span id="x1_27" class="vn">27</span> Et mirati sunt omnes, ita ut conquirerent inter se dicentes : Quidnam est hoc ? quænam doctrina hæc nova ? quia in potestate etiam spiritibus immundis imperat, et obediunt ei.
<span id="x1_28" class="vn">28</span> Et processit rumor ejus statim in omnem regionem Galilææ.<br class="calibre6"/><br class="calibre6"/>
<span id="x1_29" class="vn">29</span> Et protinus egredientes de synagoga, venerunt in domum Simonis et Andreæ, cum Jacobo et Joanne.
<span id="x1_30" class="vn">30</span> Decumbebat autem socrus Simonis febricitans : et statim dicunt ei de illa.
<span id="x1_31" class="vn">31</span> Et accedens elevavit eam, apprehensa manu ejus : et continuo dimisit eam febris, et ministrabat eis.<br class="calibre6"/><br class="calibre6"/>
<span id="x1_32" class="vn">32</span> Vespere autem facto cum occidisset sol, afferebant ad eum omnes male habentes, et dæmonia habentes :
<span id="x1_33" class="vn">33</span> et erat omnis civitas congregata ad januam.
<span id="x1_34" class="vn">34</span> Et curavit multos, qui vexabantur variis languoribus, et dæmonia multa ejiciebat, et non sinebat ea loqui, quoniam sciebant eum.<br class="calibre6"/><br class="calibre6"/>
<span id="x1_35" class="vn">35</span> Et diluculo valde surgens, egressus abiit in desertum locum, ibique orabat.
<span id="x1_36" class="vn">36</span> Et prosecutus est eum Simon, et qui cum illo erant.
<span id="x1_37" class="vn">37</span> Et cum invenissent eum, dixerunt ei : Quia omnes quærunt te.
<span id="x1_38" class="vn">38</span> Et ait illis : Eamus in proximos vicos, et civitates, ut et ibi prædicem : ad hoc enim veni.
<span id="x1_39" class="vn">39</span> Et erat prædicans in synagogis eorum, et in omni Galilæa, et dæmonia ejiciens.<br class="calibre6"/><br class="calibre6"/>
<span id="x1_40" class="vn">40</span> Et venit ad eum leprosus deprecans eum : et genu flexo dixit ei : Si vis, potes me mundare.
<span id="x1_41" class="vn">41</span> Jesus autem misertus ejus, extendit manum suam : et tangens eum, ait illi : Volo : mundare.
<span id="x1_42" class="vn">42</span> Et cum dixisset, statim discessit ab eo lepra, et mundatus est.
<span id="x1_43" class="vn">43</span> Et comminatus est ei, statimque ejecit illum,
<span id="x1_44" class="vn">44</span> et dicit ei : Vide nemini dixeris : sed vade, ostende te principi sacerdotum, et offer pro emundatione tua, quæ præcepit Moyses in testimonium illis.
<span id="x1_45" class="vn">45</span> At ille egressus cœpit prædicare, et diffamare sermonem, ita ut jam non posset manifeste introire in civitatem, sed foris in desertis locis esset, et conveniebant ad eum undique.
</div><div class="calibre5" id="calibre_pb_1"></div></body></html>
