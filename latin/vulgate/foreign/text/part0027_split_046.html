<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c46" id="c46"><span class="chapter-num">46</span></a><div class="poetry"> <span id="x46_1" class="vn">1</span> Confractus est Bel, contritus est Nabo ;<br class="calibre6"/> facta sunt simulacra eorum bestiis et jumentis,<br class="calibre6"/> onera vestra gravi pondere<br class="calibre6"/> usque ad lassitudinem.<br class="calibre6"/>
<span id="x46_2" class="vn">2</span> Contabuerunt, et contrita sunt simul ;<br class="calibre6"/> non potuerunt salvare portantem,<br class="calibre6"/> et anima eorum in captivitatem ibit.<br class="calibre6"/>
<span id="x46_3" class="vn">3</span> Audite me, domus Jacob,<br class="calibre6"/> et omne residuum domus Israël ;<br class="calibre6"/> qui portamini a meo utero,<br class="calibre6"/> qui gestamini a mea vulva.<br class="calibre6"/>
<span id="x46_4" class="vn">4</span> Usque ad senectam ego ipse,<br class="calibre6"/> et usque ad canos ego portabo ;<br class="calibre6"/> ego feci, et ego feram ;<br class="calibre6"/> ego portabo, et salvabo.<br class="calibre6"/>
<span id="x46_5" class="vn">5</span> Cui assimilastis me, et adæquastis,<br class="calibre6"/> et comparastis me, et fecistis similem ?<br class="calibre6"/>
<span id="x46_6" class="vn">6</span> Qui confertis aurum de sacculo,<br class="calibre6"/> et argentum statera ponderatis,<br class="calibre6"/> conducentes aurificem ut faciat deum,<br class="calibre6"/> et procidunt, et adorant.<br class="calibre6"/>
<span id="x46_7" class="vn">7</span> Portant illum in humeris gestantes,<br class="calibre6"/> et ponentes in loco suo,<br class="calibre6"/> et stabit, ac de loco suo non movebitur :<br class="calibre6"/> sed et cum clamaverint ad eum, non audiet ;<br class="calibre6"/> de tribulatione non salvabit eos.<br class="calibre6"/>
<span id="x46_8" class="vn">8</span> Mementote istud, et confundamini ;<br class="calibre6"/> redite, prævaricatores, ad cor.<br class="calibre6"/>
<span id="x46_9" class="vn">9</span> Recordamini prioris sæculi,<br class="calibre6"/> quoniam ego sum Deus, et non est ultra deus,<br class="calibre6"/> nec est similis mei.<br class="calibre6"/>
<span id="x46_10" class="vn">10</span> Annuntians ab exordio novissimum,<br class="calibre6"/> et ab initio quæ necdum facta sunt,<br class="calibre6"/> dicens : Consilium meum stabit,<br class="calibre6"/> et omnis voluntas mea fiet.<br class="calibre6"/>
<span id="x46_11" class="vn">11</span> Vocans ab oriente avem,<br class="calibre6"/> et de terra longinqua virum voluntatis meæ :<br class="calibre6"/> et locutus sum, et adducam illud ;<br class="calibre6"/> creavi et faciam illud.<br class="calibre6"/>
<span id="x46_12" class="vn">12</span> Audite me, duro corde,<br class="calibre6"/> qui longe estis a justitia.<br class="calibre6"/>
<span id="x46_13" class="vn">13</span> Prope feci justitiam meam, non elongabitur,<br class="calibre6"/> et salus mea non morabitur.<br class="calibre6"/> Dabo in Sion salutem,<br class="calibre6"/> et in Israël gloriam meam.</div>
</div><div class="calibre5" id="calibre_pb_46"></div></body></html>
