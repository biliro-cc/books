<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c85" id="c85"><span class="chapter-num">85</span></a> <span id="x85_1" class="vn">1</span> Oratio ipsi David. <div class="poetry">Inclina, Domine, aurem tuam et exaudi me,<br class="calibre6"/> quoniam inops et pauper sum ego.<br class="calibre6"/>
<span id="x85_2" class="vn">2</span> Custodi animam meam, quoniam sanctus sum ;<br class="calibre6"/> salvum fac servum tuum, Deus meus, sperantem in te.<br class="calibre6"/>
<span id="x85_3" class="vn">3</span> Miserere mei, Domine,<br class="calibre6"/> quoniam ad te clamavi tota die ;<br class="calibre6"/>
<span id="x85_4" class="vn">4</span> lætifica animam servi tui,<br class="calibre6"/> quoniam ad te, Domine, animam meam levavi.<br class="calibre6"/>
<span id="x85_5" class="vn">5</span> Quoniam tu, Domine, suavis et mitis,<br class="calibre6"/> et multæ misericordiæ omnibus invocantibus te.<br class="calibre6"/>
<span id="x85_6" class="vn">6</span> Auribus percipe, Domine, orationem meam,<br class="calibre6"/> et intende voci deprecationis meæ.<br class="calibre6"/>
<span id="x85_7" class="vn">7</span> In die tribulationis meæ clamavi ad te,<br class="calibre6"/> quia exaudisti me.<br class="calibre6"/>
<span id="x85_8" class="vn">8</span> Non est similis tui in diis, Domine,<br class="calibre6"/> et non est secundum opera tua.<br class="calibre6"/>
<span id="x85_9" class="vn">9</span> Omnes gentes quascumque fecisti venient,<br class="calibre6"/> et adorabunt coram te, Domine,<br class="calibre6"/> et glorificabunt nomen tuum.<br class="calibre6"/>
<span id="x85_10" class="vn">10</span> Quoniam magnus es tu, et faciens mirabilia ;<br class="calibre6"/> tu es Deus solus.<br class="calibre6"/>
<span id="x85_11" class="vn">11</span> Deduc me, Domine, in via tua, et ingrediar in veritate tua ;<br class="calibre6"/> lætetur cor meum, ut timeat nomen tuum.<br class="calibre6"/>
<span id="x85_12" class="vn">12</span> Confitebor tibi, Domine Deus meus, in toto corde meo,<br class="calibre6"/> et glorificabo nomen tuum in æternum :<br class="calibre6"/>
<span id="x85_13" class="vn">13</span> quia misericordia tua magna est super me,<br class="calibre6"/> et eruisti animam meam ex inferno inferiori.<br class="calibre6"/>
<span id="x85_14" class="vn">14</span> Deus, iniqui insurrexerunt super me,<br class="calibre6"/> et synagoga potentium quæsierunt animam meam :<br class="calibre6"/> et non proposuerunt te in conspectu suo.<br class="calibre6"/>
<span id="x85_15" class="vn">15</span> Et tu, Domine Deus, miserator et misericors ;<br class="calibre6"/> patiens, et multæ misericordiæ, et verax.<br class="calibre6"/>
<span id="x85_16" class="vn">16</span> Respice in me, et miserere mei ;<br class="calibre6"/> da imperium tuum puero tuo,<br class="calibre6"/> et salvum fac filium ancillæ tuæ.<br class="calibre6"/>
<span id="x85_17" class="vn">17</span> Fac mecum signum in bonum,<br class="calibre6"/> ut videant qui oderunt me, et confundantur :<br class="calibre6"/> quoniam tu, Domine, adjuvisti me, et consolatus es me.</div>
</div><div class="calibre5" id="calibre_pb_85"></div></body></html>
