<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a><div class="poetry"> <span id="x13_1" class="vn">1</span> In die illa erit fons patens domui David et habitantibus Jerusalem,<br class="calibre6"/> in ablutionem peccatoris et menstruatæ.<br class="calibre6"/>
<span id="x13_2" class="vn">2</span> Et erit in die illa, dicit Dominus exercituum :<br class="calibre6"/> disperdam nomina idolorum de terra,<br class="calibre6"/> et non memorabuntur ultra :<br class="calibre6"/> et pseudoprophetas, et spiritum immundum auferam de terra.<br class="calibre6"/>
<span id="x13_3" class="vn">3</span> Et erit : cum prophetaverit quispiam ultra,<br class="calibre6"/> dicent ei pater ejus et mater ejus, qui genuerunt eum :<br class="calibre6"/> Non vives, quia mendacium locutus es in nomine Domini :<br class="calibre6"/> et configent eum pater ejus et mater ejus, genitores ejus,<br class="calibre6"/> cum prophetaverit.<br class="calibre6"/>
<span id="x13_4" class="vn">4</span> Et erit : in die illa confundentur prophetæ,<br class="calibre6"/> unusquisque ex visione sua cum prophetaverit :<br class="calibre6"/> nec operientur pallio saccino, ut mentiantur :<br class="calibre6"/>
<span id="x13_5" class="vn">5</span> sed dicet : Non sum propheta :<br class="calibre6"/> homo agricola ego sum,<br class="calibre6"/> quoniam Adam exemplum meum ab adolescentia mea.<br class="calibre6"/>
<span id="x13_6" class="vn">6</span> Et dicetur ei : Quid sunt plagæ istæ in medio manuum tuarum ?<br class="calibre6"/> Et dicet : His plagatus sum in domo eorum qui diligebant me.</div><br class="calibre6"/><br class="calibre6"/>
<span id="x13_7" class="vn">7</span> Framea, suscitare super pastorem meum, et super virum cohærentem mihi, dicit Dominus exercituum : percute pastorem, et dispergentur oves : et convertam manum meam ad parvulos.
<span id="x13_8" class="vn">8</span> Et erunt in omni terra, dicit Dominus : partes duæ in ea dispergentur, et deficient : et tertia pars relinquetur in ea.
<span id="x13_9" class="vn">9</span> Et ducam tertiam partem per ignem, et uram eos sicut uritur argentum, et probabo eos sicut probatur aurum. Ipse vocabit nomen meum, et ego exaudiam eum. Dicam : Populus meus es : et ipse dicet : Dominus Deus meus.
</div><div class="calibre5" id="calibre_pb_13"></div></body></html>
