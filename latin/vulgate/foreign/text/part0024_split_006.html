<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Canticum Canticorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> <span class="speaker">Sponsa.</span> Dilectus meus descendit in hortum suum ad areolam aromatum,<br class="calibre6"/> ut pascatur in hortis, et lilia colligat.<br class="calibre6"/>
<span id="x6_2" class="vn">2</span> Ego dilecto meo, et dilectus meus mihi,<br class="calibre6"/> qui pascitur inter lilia.<br class="calibre6"/>
<span id="x6_3" class="vn">3</span> <span class="speaker">Sponsus.</span> Pulchra es, amica mea ;<br class="calibre6"/> suavis, et decora sicut Jerusalem ;<br class="calibre6"/> terribilis ut castrorum acies ordinata.<br class="calibre6"/>
<span id="x6_4" class="vn">4</span> Averte oculos tuos a me,<br class="calibre6"/> quia ipsi me avolare fecerunt.<br class="calibre6"/> Capilli tui sicut grex caprarum<br class="calibre6"/> quæ apparuerunt de Galaad.<br class="calibre6"/>
<span id="x6_5" class="vn">5</span> Dentes tui sicut grex ovium<br class="calibre6"/> quæ ascenderunt de lavacro :<br class="calibre6"/> omnes gemellis fœtibus,<br class="calibre6"/> et sterilis non est in eis.<br class="calibre6"/>
<span id="x6_6" class="vn">6</span> Sicut cortex mali punici, sic genæ tuæ,<br class="calibre6"/> absque occultis tuis.<br class="calibre6"/>
<span id="x6_7" class="vn">7</span> Sexaginta sunt reginæ, et octoginta concubinæ,<br class="calibre6"/> et adolescentularum non est numerus.<br class="calibre6"/>
<span id="x6_8" class="vn">8</span> Una est columba mea, perfecta mea,<br class="calibre6"/> una est matris suæ, electa genetrici suæ.<br class="calibre6"/> Viderunt eam filiæ, et beatissimam prædicaverunt ;<br class="calibre6"/> reginæ et concubinæ, et laudaverunt eam.<br class="calibre6"/>
<span id="x6_9" class="vn">9</span> Quæ est ista quæ progreditur quasi aurora consurgens,<br class="calibre6"/> pulchra ut luna, electa ut sol,<br class="calibre6"/> terribilis ut castrorum acies ordinata ?<br class="calibre6"/>
<span id="x6_10" class="vn">10</span> <span class="speaker">Sponsa.</span> Descendi in hortum nucum,<br class="calibre6"/> ut viderem poma convallium,<br class="calibre6"/> et inspicerem si floruisset vinea,<br class="calibre6"/> et germinassent mala punica.<br class="calibre6"/>
<span id="x6_11" class="vn">11</span> Nescivi : anima mea conturbavit me,<br class="calibre6"/> propter quadrigas Aminadab.<br class="calibre6"/>
<span id="x6_12" class="vn">12</span> <span class="speaker">Chorus.</span> Revertere, revertere, Sulamitis !<br class="calibre6"/> revertere, revertere ut intueamur te.</div>
</div><div class="calibre5" id="calibre_pb_6"></div></body></html>
