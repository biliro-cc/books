<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c50" id="c50"><span class="chapter-num">50</span></a><div class="poetry"> <span id="x50_1" class="vn">1</span> Simon, Oniæ filius, sacerdos magnus,<br class="calibre6"/> qui in vita sua suffulsit domum,<br class="calibre6"/> et in diebus suis corroboravit templum.<br class="calibre6"/>
<span id="x50_2" class="vn">2</span> Templi etiam altitudo ab ipso fundata est,<br class="calibre6"/> duplex ædificatio, et excelsi parietes templi.<br class="calibre6"/>
<span id="x50_3" class="vn">3</span> In diebus ipsius emanaverunt putei aquarum,<br class="calibre6"/> et quasi mare adimpleti sunt supra modum.<br class="calibre6"/>
<span id="x50_4" class="vn">4</span> Qui curavit gentem suam,<br class="calibre6"/> et liberavit eam a perditione :<br class="calibre6"/>
<span id="x50_5" class="vn">5</span> qui prævaluit amplificare civitatem,<br class="calibre6"/> qui adeptus est gloriam in conversatione gentis,<br class="calibre6"/> et ingressum domus et atrii amplificavit.<br class="calibre6"/>
<span id="x50_6" class="vn">6</span> Quasi stella matutina in medio nebulæ,<br class="calibre6"/> et quasi luna plena, in diebus suis lucet :<br class="calibre6"/>
<span id="x50_7" class="vn">7</span> et quasi sol refulgens,<br class="calibre6"/> sic ille effulsit in templo Dei.<br class="calibre6"/>
<span id="x50_8" class="vn">8</span> Quasi arcus refulgens inter nebulas gloriæ,<br class="calibre6"/> et quasi flos rosarum in diebus vernis,<br class="calibre6"/> et quasi lilia quæ sunt in transitu aquæ,<br class="calibre6"/> et quasi thus redolens in diebus æstatis :<br class="calibre6"/>
<span id="x50_9" class="vn">9</span> quasi ignis effulgens,<br class="calibre6"/> et thus ardens in igne :<br class="calibre6"/>
<span id="x50_10" class="vn">10</span> quasi vas auri solidum,<br class="calibre6"/> ornatum omni lapide pretioso :<br class="calibre6"/>
<span id="x50_11" class="vn">11</span> quasi oliva pullulans, et cypressus in altitudinem se extollens,<br class="calibre6"/> in accipiendo ipsum stolam gloriæ,<br class="calibre6"/> et vestiri eum in consummationem virtutis.<br class="calibre6"/>
<span id="x50_12" class="vn">12</span> In ascensu altaris sancti<br class="calibre6"/> gloriam dedit sanctitatis amictum.<br class="calibre6"/>
<span id="x50_13" class="vn">13</span> In accipiendo autem partes de manu sacerdotum,<br class="calibre6"/> et ipse stans juxta aram :<br class="calibre6"/> et circa illum corona fratrum :<br class="calibre6"/> quasi plantatio cedri in monte Libano,<br class="calibre6"/>
<span id="x50_14" class="vn">14</span> sic circa illum steterunt quasi rami palmæ :<br class="calibre6"/> et omnes filii Aaron in gloria sua.<br class="calibre6"/>
<span id="x50_15" class="vn">15</span> Oblatio autem Domini in manibus ipsorum<br class="calibre6"/> coram omni synagoga Israël :<br class="calibre6"/> et consummatione fungens in ara,<br class="calibre6"/> amplificare oblationem excelsi Regis,<br class="calibre6"/>
<span id="x50_16" class="vn">16</span> porrexit manum suam in libatione,<br class="calibre6"/> et libavit de sanguine uvæ.<br class="calibre6"/>
<span id="x50_17" class="vn">17</span> Effudit in fundamento altaris<br class="calibre6"/> odorem divinum excelso Principi.<br class="calibre6"/>
<span id="x50_18" class="vn">18</span> Tunc exclamaverunt filii Aaron,<br class="calibre6"/> in tubis productilibus sonuerunt :<br class="calibre6"/> et auditam fecerunt vocem magnam in memoriam coram Deo.<br class="calibre6"/>
<span id="x50_19" class="vn">19</span> Tunc omnis populus simul properaverunt,<br class="calibre6"/> et ceciderunt in faciem super terram,<br class="calibre6"/> adorare Dominum Deum suum,<br class="calibre6"/> et dare preces omnipotenti Deo excelso.<br class="calibre6"/>
<span id="x50_20" class="vn">20</span> Et amplificaverunt psallentes in vocibus suis,<br class="calibre6"/> et in magna domo auctus est sonus suavitatis plenus.<br class="calibre6"/>
<span id="x50_21" class="vn">21</span> Et rogavit populus Dominum excelsum in prece,<br class="calibre6"/> usque dum perfectus est honor Domini,<br class="calibre6"/> et munus suum perfecerunt.<br class="calibre6"/>
<span id="x50_22" class="vn">22</span> Tunc descendens, manus suas extulit<br class="calibre6"/> in omne congregationem filiorum Israël,<br class="calibre6"/> dare gloriam Deo a labiis suis,<br class="calibre6"/> et in nomine ipsius gloriari :<br class="calibre6"/>
<span id="x50_23" class="vn">23</span> et iteravit orationem suam,<br class="calibre6"/> volens ostendere virtutem Dei.<br class="calibre6"/>
<span id="x50_24" class="vn">24</span> Et nunc orate Deum omnium, qui magna fecit in omni terra,<br class="calibre6"/> qui auxit dies nostros a ventre matris nostræ,<br class="calibre6"/> et fecit nobiscum secundum suam misericordiam :<br class="calibre6"/>
<span id="x50_25" class="vn">25</span> det nobis jucunditatem cordis,<br class="calibre6"/> et fieri pacem in diebus nostris in Israël per dies sempiternos :<br class="calibre6"/>
<span id="x50_26" class="vn">26</span> credere Israël nobiscum esse Dei misericordiam,<br class="calibre6"/> ut liberet nos in diebus suis.</div><br class="calibre6"/><br class="calibre6"/>
<div class="poetry"><span id="x50_27" class="vn">27</span> Duas gentes odit anima mea :<br class="calibre6"/> tertia autem non est gens quam oderim :<br class="calibre6"/>
<span id="x50_28" class="vn">28</span> qui sedent in monte Seir, et Philisthiim,<br class="calibre6"/> et stultus populus qui habitat in Sichimis.</div><br class="calibre6"/><br class="calibre6"/>
<div class="poetry"><span id="x50_29" class="vn">29</span> Doctrinam sapientiæ et disciplinæ scripsit in codice isto<br class="calibre6"/> Jesus, filius Sirach, Jerosolymita,<br class="calibre6"/> qui renovavit sapientiam de corde suo.<br class="calibre6"/>
<span id="x50_30" class="vn">30</span> Beatus qui in istis versatur bonis :<br class="calibre6"/> qui ponit illa in corde suo, sapiens erit semper.<br class="calibre6"/>
<span id="x50_31" class="vn">31</span> Si enim hæc fecerit, ad omnia valebit, quia lux Dei vestigium ejus est.</div>
</div><div class="calibre5" id="calibre_pb_50"></div></body></html>
