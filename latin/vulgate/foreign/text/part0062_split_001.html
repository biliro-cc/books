<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus Apostolus Jesu Christi per voluntatem Dei, secundum promissionem vitæ, quæ est in Christo Jesu,
<span id="x1_2" class="vn">2</span> Timotheo carissimo filio : gratia, misericordia, pax a Deo Patre, et Christo Jesu Domino nostro.<br class="calibre6"/><br class="calibre6"/>
<span id="x1_3" class="vn">3</span> Gratias ago Deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac die
<span id="x1_4" class="vn">4</span> desiderans te videre, memor lacrimarum tuarum, ut gaudio implear,
<span id="x1_5" class="vn">5</span> recordationem accipiens ejus fidei, quæ est in te non ficta, quæ et habitavit primum in avia tua Loide, et matre tua Eunice, certus sum autem quod et in te.<br class="calibre6"/><br class="calibre6"/>
<span id="x1_6" class="vn">6</span> Propter quam causam admoneo te ut resuscites gratiam Dei, quæ est in te per impositionem manuum mearum.
<span id="x1_7" class="vn">7</span> Non enim dedit nobis Deus spiritum timoris : sed virtutis, et dilectionis, et sobrietatis.
<span id="x1_8" class="vn">8</span> Noli itaque erubescere testimonium Domini nostri, neque me vinctum ejus : sed collabora Evangelio secundum virtutem Dei :
<span id="x1_9" class="vn">9</span> qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, quæ data est nobis in Christo Jesu ante tempora sæcularia.
<span id="x1_10" class="vn">10</span> Manifestata est autem nunc per illuminationem Salvatoris nostri Jesu Christi, qui destruxit quidem mortem, illuminavit autem vitam, et incorruptionem per Evangelium :
<span id="x1_11" class="vn">11</span> in quo positus sum ego prædicator, et Apostolus, et magister gentium.
<span id="x1_12" class="vn">12</span> Ob quam causam etiam hæc patior, sed non confundor. Scio enim cui credidi, et certus sum quia potens est depositum meum servare in illum diem.
<span id="x1_13" class="vn">13</span> Formam habe sanorum verborum, quæ a me audisti in fide, et in dilectione in Christo Jesu.
<span id="x1_14" class="vn">14</span> Bonum depositum custodi per Spiritum Sanctum, qui habitat in nobis.
<span id="x1_15" class="vn">15</span> Scis hoc, quod aversi sunt a me omnes, qui in Asia sunt, ex quibus est Phigellus, et Hermogenes.
<span id="x1_16" class="vn">16</span> Det misericordiam Dominus Onesiphori domui : quia sæpe me refrigeravit, et catenam meam non erubuit :
<span id="x1_17" class="vn">17</span> sed cum Romam venisset, sollicite me quæsivit, et invenit.
<span id="x1_18" class="vn">18</span> Det illi Dominus invenire misericordiam a Domino in illa die. Et quanta Ephesi ministravit mihi, tu melius nosti.
</div><div class="calibre5" id="calibre_pb_1"></div></body></html>
