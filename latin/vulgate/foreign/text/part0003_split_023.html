<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Locutusque est Dominus ad Moysen, dicens :
<span id="x23_2" class="vn">2</span> Loquere filiis Israël, et dices ad eos : Hæ sunt feriæ Domini, quas vocabitis sanctas.
<span id="x23_3" class="vn">3</span> Sex diebus facietis opus : dies septimus, quia sabbati requies est, vocabitur sanctus : omne opus non facietis in eo : sabbatum Domini est in cunctis habitationibus vestris.
<span id="x23_4" class="vn">4</span> Hæ sunt ergo feriæ Domini sanctæ, quas celebrare debetis temporibus suis.<br class="calibre6"/><br class="calibre6"/>
<span id="x23_5" class="vn">5</span> Mense primo, quartadecima die mensis ad vesperum, Phase Domini est :
<span id="x23_6" class="vn">6</span> et quintadecima die mensis hujus, solemnitas azymorum Domini est. Septem diebus azyma comedetis.
<span id="x23_7" class="vn">7</span> Dies primus erit vobis celeberrimus, sanctusque : omne opus servile non facietis in eo,
<span id="x23_8" class="vn">8</span> sed offeretis sacrificium in igne Domino septem diebus. Dies autem septimus erit celebrior et sanctior : nullumque servile opus facietis in eo.
<span id="x23_9" class="vn">9</span> Locutusque est Dominus ad Moysen, dicens :
<span id="x23_10" class="vn">10</span> Loquere filiis Israël, et dices ad eos : Cum ingressi fueritis terram, quam ego dabo vobis, et messueritis segetem, feretis manipulos spicarum, primitias messis vestræ, ad sacerdotem :
<span id="x23_11" class="vn">11</span> qui elevabit fasciculum coram Domino, ut acceptabile sit pro vobis, altero die sabbati, et sanctificabit illum.
<span id="x23_12" class="vn">12</span> Atque in eodem die quo manipulus consecratur, cædetur agnus immaculatus anniculus in holocaustum Domini.
<span id="x23_13" class="vn">13</span> Et libamenta offerentur cum eo, duæ decimæ similæ conspersæ oleo in incensum Domini, odoremque suavissimum : liba quoque vini, quarta pars hin.
<span id="x23_14" class="vn">14</span> Panem, et polentam, et pultes non comedetis ex segete, usque ad diem qua offeretis ex ea Deo vestro. Præceptum est sempiternum in generationibus, cunctisque habitaculis vestris.<br class="calibre6"/><br class="calibre6"/>
<span id="x23_15" class="vn">15</span> Numerabitis ergo ab altero die sabbati, in quo obtulistis manipulum primitiarum, septem hebdomadas plenas,
<span id="x23_16" class="vn">16</span> usque ad alteram diem expletionis hebdomadæ septimæ, id est, quinquaginta dies : et sic offeretis sacrificium novum Domino
<span id="x23_17" class="vn">17</span> ex omnibus habitaculis vestris, panes primitiarum duos de duabus decimis similæ fermentatæ, quos coquetis in primitias Domini.
<span id="x23_18" class="vn">18</span> Offeretisque cum panibus septem agnos immaculatos anniculos, et vitulum de armento unum, et arietes duos, et erunt in holocaustum cum libamentis suis, in odorem suavissimum Domini.
<span id="x23_19" class="vn">19</span> Facietis et hircum pro peccato, duosque agnos anniculos hostias pacificorum.
<span id="x23_20" class="vn">20</span> Cumque elevaverit eos sacerdos cum panibus primitiarum coram Domino, cedent in usum ejus.
<span id="x23_21" class="vn">21</span> Et vocabitis hunc diem celeberrimum, atque sanctissimum : omne opus servile non facietis in eo. Legitimum sempiternum erit in cunctis habitaculis, et generationibus vestris.
<span id="x23_22" class="vn">22</span> Postquam autem messueritis segetem terræ vestræ, nec secabitis eam usque ad solum, nec remanentes spicas colligetis : sed pauperibus et peregrinis dimittetis eas. Ego sum Dominus Deus vester.<br class="calibre6"/><br class="calibre6"/>
<span id="x23_23" class="vn">23</span> Locutusque est Dominus ad Moysen, dicens :
<span id="x23_24" class="vn">24</span> Loquere filiis Israël : Mense septimo, prima die mensis, erit vobis sabbatum, memoriale, clangentibus tubis, et vocabitur sanctum :
<span id="x23_25" class="vn">25</span> omne opus servile non facietis in eo, et offeretis holocaustum Domino.<br class="calibre6"/><br class="calibre6"/>
<span id="x23_26" class="vn">26</span> Locutusque est Dominus ad Moysen, dicens :
<span id="x23_27" class="vn">27</span> Decimo die mensis hujus septimi, dies expiationum erit celeberrimus, et vocabitur sanctus : affligetisque animas vestras in eo, et offeretis holocaustum Domino.
<span id="x23_28" class="vn">28</span> Omne opus servile non facietis in tempore diei hujus : quia dies propitiationis est, ut propitietur vobis Dominus Deus vester.
<span id="x23_29" class="vn">29</span> Omnis anima, quæ afflicta non fuerit die hac, peribit de populis suis :
<span id="x23_30" class="vn">30</span> et quæ operis quippiam fecerit, delebo eam de populo suo.
<span id="x23_31" class="vn">31</span> Nihil ergo operis facietis in eo : legitimum sempiternum erit vobis in cunctis generationibus, et habitationibus vestris.
<span id="x23_32" class="vn">32</span> Sabbatum requietionis est, et affligetis animas vestras die nono mensis : a vespera usque ad vesperam celebrabitis sabbata vestra.<br class="calibre6"/><br class="calibre6"/>
<span id="x23_33" class="vn">33</span> Et locutus est Dominus ad Moysen, dicens :
<span id="x23_34" class="vn">34</span> Loquere filiis Israël : A quintodecimo die mensis hujus septimi, erunt feriæ tabernaculorum septem diebus Domino.
<span id="x23_35" class="vn">35</span> Dies primus vocabitur celeberrimus atque sanctissimus : omne opus servile non facietis in eo.
<span id="x23_36" class="vn">36</span> Et septem diebus offeretis holocausta Domino. Dies quoque octavus erit celeberrimus, atque sanctissimus, et offeretis holocaustum Domino : est enim cœtus atque collectæ : omne opus servile non facietis in eo.
<span id="x23_37" class="vn">37</span> Hæ sunt feriæ Domini, quas vocabitis celeberrimas atque sanctissimas, offeretisque in eis oblationes Domino, holocausta et libamenta juxta ritum uniuscujusque diei :
<span id="x23_38" class="vn">38</span> exceptis sabbatis Domini, donisque vestris, et quæ offeretis ex voto, vel quæ sponte tribuetis Domino.
<span id="x23_39" class="vn">39</span> A quintodecimo ergo die mensis septimi, quando congregaveritis omnes fructus terræ vestræ, celebrabitis ferias Domini septem diebus : die primo et die octavo erit sabbatum, id est, requies.
<span id="x23_40" class="vn">40</span> Sumetisque vobis die primo fructus arboris pulcherrimæ, spatulasque palmarum, et ramos ligni densarum frondium, et salices de torrente, et lætabimini coram Domino Deo vestro.
<span id="x23_41" class="vn">41</span> Celebrabitisque solemnitatem ejus septem diebus per annum : legitimum sempiternum erit in generationibus vestris. Mense septimo festa celebrabitis,
<span id="x23_42" class="vn">42</span> et habitabitis in umbraculis septem diebus : omnis, qui de genere est Israël, manebit in tabernaculis,
<span id="x23_43" class="vn">43</span> ut discant posteri vestri quod in tabernaculis habitare fecerim filios Israël, cum educerem eos de terra Ægypti. Ego Dominus Deus vester.
<span id="x23_44" class="vn">44</span> Locutusque est Moyses super solemnitatibus Domini ad filios Israël.
</div><div class="calibre5" id="calibre_pb_23"></div></body></html>
