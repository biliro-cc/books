<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Factum est autem cum perfecisset Salomon ædificium domus Domini, et ædificium regis, et omne quod optaverat et voluerat facere,
<span id="x9_2" class="vn">2</span> apparuit ei Dominus secundo, sicut apparuerat ei in Gabaon.
<span id="x9_3" class="vn">3</span> Dixitque Dominus ad eum : Exaudivi orationem tuam et deprecationem tuam, quam deprecatus es coram me : sanctificavi domum hanc quam ædificasti, ut ponerem nomen meum ibi in sempiternum, et erunt oculi mei et cor meum ibi cunctis diebus.
<span id="x9_4" class="vn">4</span> Tu quoque si ambulaveris coram me sicut ambulavit pater tuus, in simplicitate cordis et in æquitate, et feceris omnia quæ præcepi tibi, et legitima mea et judicia mea servaveris,
<span id="x9_5" class="vn">5</span> ponam thronum regni tui super Israël in sempiternum, sicut locutus sum David patri tuo, dicens : Non auferetur vir de genere tuo de solio Israël.
<span id="x9_6" class="vn">6</span> Si autem aversione aversi fueritis vos et filii vestri, non sequentes me, nec custodientes mandata mea et cæremonias meas quas proposui vobis, sed abieritis et colueritis deos alienos, et adoraveritis eos :
<span id="x9_7" class="vn">7</span> auferam Israël de superficie terræ quam dedi eis, et templum quod sanctificavi nomini meo, projiciam a conspectu meo : eritque Israël in proverbium, et in fabulam cunctis populis.
<span id="x9_8" class="vn">8</span> Et domus hæc erit in exemplum : omnis qui transierit per eam, stupebit, et sibilabit, et dicet : Quare fecit Dominus sic terræ huic, et domui huic ?
<span id="x9_9" class="vn">9</span> Et respondebunt : Quia dereliquerunt Dominum Deum suum, qui eduxit patres eorum de terra Ægypti, et secuti sunt deos alienos, et adoraverunt eos, et coluerunt eos : idcirco induxit Dominus super eos omne malum hoc.<br class="calibre6"/><br class="calibre6"/>
<span id="x9_10" class="vn">10</span> Expletis autem annis viginti postquam ædificaverat Salomon duas domos, id est, domum Domini, et domum regis
<span id="x9_11" class="vn">11</span> (Hiram rege Tyri præbente Salomoni ligna cedrina et abiegna, et aurum juxta omne quod opus habuerat), tunc dedit Salomon Hiram viginti oppida in terra Galilææ.
<span id="x9_12" class="vn">12</span> Et egressus est Hiram de Tyro ut videret oppida quæ dederat ei Salomon, et non placuerunt ei.
<span id="x9_13" class="vn">13</span> Et ait : Hæccine sunt civitates quas dedisti mihi, frater ? Et appellavit eas terram Chabul, usque in diem hanc.
<span id="x9_14" class="vn">14</span> Misit quoque Hiram ad regem Salomonem centum viginti talenta auri.
<span id="x9_15" class="vn">15</span> Hæc est summa expensarum quam obtulit rex Salomon ad ædificandam domum Domini et domum suam, et Mello, et murum Jerusalem, et Heser, et Mageddo, et Gazer.
<span id="x9_16" class="vn">16</span> Pharao rex Ægypti ascendit, et cepit Gazar, succenditque eam igni, et Chananæum, qui habitabat in civitate, interfecit : et dedit eam in dotem filiæ suæ uxori Salomonis.
<span id="x9_17" class="vn">17</span> Ædificavit ergo Salomon Gazer, et Bethoron inferiorem,
<span id="x9_18" class="vn">18</span> et Balaath, et Palmiram in terra solitudinis.
<span id="x9_19" class="vn">19</span> Et omnes vicos qui ad se pertinebant et erant absque muro, munivit, et civitates curruum et civitates equitum, et quodcumque ei placuit ut ædificaret in Jerusalem, et in Libano, et in omni terra potestatis suæ.
<span id="x9_20" class="vn">20</span> Universum populum qui remanserat de Amorrhæis, et Hethæis, et Pherezæis, et Hevæis, et Jebusæis, qui non sunt de filiis Israël :
<span id="x9_21" class="vn">21</span> horum filios qui remanserant in terra, quos scilicet non potuerant filii Israël exterminare, fecit Salomon tributarios usque in diem hanc.
<span id="x9_22" class="vn">22</span> De filiis autem Israël non constituit Salomon servire quemquam, sed erant viri bellatores, et ministri ejus, et principes, et duces, et præfecti curruum et equorum.
<span id="x9_23" class="vn">23</span> Erant autem principes super omnia opera Salomonis præpositi quingenti quinquaginta, qui habebant subjectum populum, et statutis operibus imperabant.
<span id="x9_24" class="vn">24</span> Filia autem Pharaonis ascendit de civitate David in domum suam, quam ædificaverat ei Salomon : tunc ædificavit Mello.
<span id="x9_25" class="vn">25</span> Offerebat quoque Salomon, tribus vicibus per annos singulos, holocausta et pacificas victimas super altare quod ædificaverat Domino, et adolebat thymiama coram Domino : perfectumque est templum.
<span id="x9_26" class="vn">26</span> Classem quoque fecit rex Salomon in Asiongaber, quæ est juxta Ailath in littore maris Rubri, in terra Idumææ.
<span id="x9_27" class="vn">27</span> Misitque Hiram in classe illa servos suos viros nauticos et gnaros maris, cum servis Salomonis.
<span id="x9_28" class="vn">28</span> Qui cum venissent in Ophir, sumptum inde aurum quadringentorum viginti talentorum, detulerunt ad regem Salomonem.
</div><div class="calibre5" id="calibre_pb_9"></div></body></html>
