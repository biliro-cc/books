<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Filii quoque Ruben primogeniti Israël. (Ipse quippe fuit primogenitus ejus : sed cum violasset thorum patris sui, data sunt primogenita ejus filiis Joseph filii Israël, et non est ille reputatus in primogenitum.
<span id="x5_2" class="vn">2</span> Porro Judas, qui erat fortissimus inter fratres suos, de stirpe ejus principes germinati sunt : primogenita autem reputata sunt Joseph.)
<span id="x5_3" class="vn">3</span> Filii ergo Ruben primogeniti Israël : Enoch, et Phallu, Esron, et Carmi.
<span id="x5_4" class="vn">4</span> Filii Joël : Samia filius ejus, Gog filius ejus, Semei filius ejus,
<span id="x5_5" class="vn">5</span> Micha filius ejus, Reia filius ejus, Baal filius ejus,
<span id="x5_6" class="vn">6</span> Beera filius ejus, quem captivum duxit Thelgathphalnasar rex Assyriorum, et fuit princeps in tribu Ruben.
<span id="x5_7" class="vn">7</span> Fratres autem ejus, et universa cognatio ejus, quando numerabantur per familias suas, habuerunt principes Jehiel, et Zachariam.
<span id="x5_8" class="vn">8</span> Porro Bala filius Azaz filii Samma filii Joël, ipse habitavit in Aroër usque ad Nebo, et Beelmeon.
<span id="x5_9" class="vn">9</span> Contra orientalem quoque plagam habitavit usque ad introitum eremi, et flumen Euphraten. Multum quippe jumentorum numerum possidebant in terra Galaad.
<span id="x5_10" class="vn">10</span> In diebus autem Saul præliati sunt contra Agareos, et interfecerunt illos, habitaveruntque pro eis in tabernaculis eorum, in omni plaga quæ respicit ad orientem Galaad.<br class="calibre6"/><br class="calibre6"/>
<span id="x5_11" class="vn">11</span> Filii vero Gad e regione eorum habitaverunt in terra Basan usque Selcha :
<span id="x5_12" class="vn">12</span> Joël in capite, et Saphan secundus : Janai autem et Saphat in Basan.
<span id="x5_13" class="vn">13</span> Fratres vero eorum secundum domos cognationum suarum, Michaël, et Mosollam, et Sebe, et Jorai, et Jachan, et Zie, et Heber, septem.
<span id="x5_14" class="vn">14</span> Hi filii Abihail, filii Huri, filii Jara, filii Galaad, filii Michaël, filii Jesesi, filii Jeddo, filii Buz.
<span id="x5_15" class="vn">15</span> Fratres quoque, filii Abdiel filii Guni, princeps domus in familiis suis.
<span id="x5_16" class="vn">16</span> Et habitaverunt in Galaad, et in Basan, et in viculis ejus, et in cunctis suburbanis Saron, usque ad terminos.
<span id="x5_17" class="vn">17</span> Omnes hi numerati sunt in diebus Joathan regis Juda, et in diebus Jeroboam regis Israël.
<span id="x5_18" class="vn">18</span> Filii Ruben, et Gad, et dimidiæ tribus Manasse, viri bellatores, scuta portantes et gladios, et tendentes arcum, eruditique ad prælia, quadraginta quatuor millia et septingenti sexaginta, procedentes ad pugnam.
<span id="x5_19" class="vn">19</span> Dimicaverunt contra Agareos : Ituræi vero, et Naphis, et Nodab
<span id="x5_20" class="vn">20</span> præbuerunt eis auxilium. Traditique sunt in manus eorum Agarei, et universi qui fuerant cum eis, quia Deum invocaverunt cum præliarentur : et exaudivit eos, eo quod credidissent in eum.
<span id="x5_21" class="vn">21</span> Ceperuntque omnia quæ possederant, camelorum quinquaginta millia, et ovium ducenta quinquaginta millia, et asinos duo millia, et animas hominum centum millia.
<span id="x5_22" class="vn">22</span> Vulnerati autem multi corruerunt : fuit enim bellum Domini. Habitaveruntque pro eis usque ad transmigrationem.<br class="calibre6"/><br class="calibre6"/>
<span id="x5_23" class="vn">23</span> Filii quoque dimidiæ tribus Manasse possederunt terram a finibus Basan usque Baal, Hermon, et Sanir, et montem Hermon : ingens quippe numerus erat.
<span id="x5_24" class="vn">24</span> Et hi fuerunt principes domus cognationis eorum : Epher, et Jesi, et Eliel, et Ezriel, et Jeremia, et Odoia, et Jediel, viri fortissimi et potentes, et nominati duces in familiis suis.
<span id="x5_25" class="vn">25</span> Reliquerunt autem Deum patrum suorum, et fornicati sunt post deos populorum terræ, quos abstulit Deus coram eis.
<span id="x5_26" class="vn">26</span> Et suscitavit Deus Israël spiritum Phul regis Assyriorum, et spiritum Thelgathphalnasar regis Assur : et transtulit Ruben, et Gad, et dimidiam tribum Manasse, et adduxit eos in Lahela, et in Habor, et Ara, et fluvium Gozan, usque ad diem hanc.
</div><div class="calibre5" id="calibre_pb_5"></div></body></html>
