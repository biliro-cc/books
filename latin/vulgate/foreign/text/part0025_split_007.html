<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a><div class="poetry"> <span id="x7_1" class="vn">1</span> Sum quidem et ego mortalis homo, similis omnibus,<br class="calibre6"/> et ex genere terreni illius qui prior factus est :<br class="calibre6"/> et in ventre matris figuratus sum caro ;<br class="calibre6"/>
<span id="x7_2" class="vn">2</span> decem mensium tempore coagulatus sum in sanguine :<br class="calibre6"/> ex semine hominis, et delectamento somni conveniente.<br class="calibre6"/>
<span id="x7_3" class="vn">3</span> Et ego natus accepi communem aërem,<br class="calibre6"/> et in similiter factam decidi terram,<br class="calibre6"/> et primam vocem similem omnibus emisi plorans.<br class="calibre6"/>
<span id="x7_4" class="vn">4</span> In involumentis nutritus sum, et curis magnis :<br class="calibre6"/>
<span id="x7_5" class="vn">5</span> nemo enim ex regibus aliud habuit nativitatis initium.<br class="calibre6"/>
<span id="x7_6" class="vn">6</span> Unus ergo introitus est omnibus ad vitam,<br class="calibre6"/> et similis exitus.<br class="calibre6"/>
<span id="x7_7" class="vn">7</span> Propter hoc optavi, et datus est mihi sensus ;<br class="calibre6"/> et invocavi, et venit in me spiritus sapientiæ :<br class="calibre6"/>
<span id="x7_8" class="vn">8</span> et præposui illam regnis et sedibus,<br class="calibre6"/> et divitias nihil esse duxi in comparatione illius.<br class="calibre6"/>
<span id="x7_9" class="vn">9</span> Nec comparavi illi lapidem pretiosum,<br class="calibre6"/> quoniam omne aurum in comparatione illius arena est exigua,<br class="calibre6"/> et tamquam lutum æstimabitur argentum in conspectu illius.<br class="calibre6"/>
<span id="x7_10" class="vn">10</span> Super salutem et speciem dilexi illam,<br class="calibre6"/> et proposui pro luce habere illam,<br class="calibre6"/> quoniam inextinguibile est lumen illius.<br class="calibre6"/>
<span id="x7_11" class="vn">11</span> Venerunt autem mihi omnia bona pariter cum illa,<br class="calibre6"/> et innumerabilis honestas per manus illius ;<br class="calibre6"/>
<span id="x7_12" class="vn">12</span> et lætatus sum in omnibus,<br class="calibre6"/> quoniam antecedebat me ista sapientia,<br class="calibre6"/> et ignorabam quoniam horum omnium mater est.<br class="calibre6"/>
<span id="x7_13" class="vn">13</span> Quam sine fictione didici,<br class="calibre6"/> et sine invidia communico,<br class="calibre6"/> et honestatem illius non abscondo.<br class="calibre6"/>
<span id="x7_14" class="vn">14</span> Infinitus enim thesaurus est hominibus ;<br class="calibre6"/> quo qui usi sunt, participes facti sunt amicitiæ Dei,<br class="calibre6"/> propter disciplinæ dona commendati.<br class="calibre6"/>
<span id="x7_15" class="vn">15</span> Mihi autem dedit Deus dicere ex sententia,<br class="calibre6"/> et præsumere digna horum quæ mihi dantur :<br class="calibre6"/> quoniam ipse sapientiæ dux est,<br class="calibre6"/> et sapientium emendator.<br class="calibre6"/>
<span id="x7_16" class="vn">16</span> In manu enim illius et nos et sermones nostri,<br class="calibre6"/> et omnis sapientia, et operum scientia, et disciplina.<br class="calibre6"/>
<span id="x7_17" class="vn">17</span> Ipse enim dedit mihi horum quæ sunt scientiam veram,<br class="calibre6"/> ut sciam dispositionem orbis terrarum, et virtutes elementorum,<br class="calibre6"/>
<span id="x7_18" class="vn">18</span> initium, et consummationem, et medietatem temporum,<br class="calibre6"/> vicissitudinum permutationes, et commutationes temporum,<br class="calibre6"/>
<span id="x7_19" class="vn">19</span> anni cursus, et stellarum dispositiones,<br class="calibre6"/>
<span id="x7_20" class="vn">20</span> naturas animalium, et iras bestiarum,<br class="calibre6"/> vim ventorum, et cogitationes hominum,<br class="calibre6"/> differentias virgultorum, et virtutes radicum.<br class="calibre6"/>
<span id="x7_21" class="vn">21</span> Et quæcumque sunt absconsa et improvisa didici :<br class="calibre6"/> omnium enim artifex docuit me sapientia.</div><br class="calibre6"/><br class="calibre6"/>
<div class="poetry"><span id="x7_22" class="vn">22</span> Est enim in illa spiritus intelligentiæ,<br class="calibre6"/> sanctus, unicus, multiplex, subtilis,<br class="calibre6"/> disertus, mobilis, incoinquinatus, certus,<br class="calibre6"/> suavis, amans bonum, acutus,<br class="calibre6"/> quem nihil vetat, benefaciens,<br class="calibre6"/>
<span id="x7_23" class="vn">23</span> humanus, benignus, stabilis, certus, securus,<br class="calibre6"/> omnem habens virtutem, omnia prospiciens,<br class="calibre6"/> et qui capiat omnes spiritus,<br class="calibre6"/> intelligibilis, mundus, subtilis.<br class="calibre6"/>
<span id="x7_24" class="vn">24</span> Omnibus enim mobilibus mobilior est sapientia :<br class="calibre6"/> attingit autem ubique propter suam munditiam.<br class="calibre6"/>
<span id="x7_25" class="vn">25</span> Vapor est enim virtutis Dei,<br class="calibre6"/> et emanatio quædam est claritatis omnipotentis Dei sincera,<br class="calibre6"/> et ideo nihil inquinatum in eam incurrit :<br class="calibre6"/>
<span id="x7_26" class="vn">26</span> candor est enim lucis æternæ,<br class="calibre6"/> et speculum sine macula Dei majestatis,<br class="calibre6"/> et imago bonitatis illius.<br class="calibre6"/>
<span id="x7_27" class="vn">27</span> Et cum sit una, omnia potest ;<br class="calibre6"/> et in se permanens omnia innovat :<br class="calibre6"/> et per nationes in animas sanctas se transfert ;<br class="calibre6"/> amicos Dei et prophetas constituit.<br class="calibre6"/>
<span id="x7_28" class="vn">28</span> Neminem enim diligit Deus,<br class="calibre6"/> nisi eum qui cum sapientia inhabitat.<br class="calibre6"/>
<span id="x7_29" class="vn">29</span> Est enim hæc speciosior sole,<br class="calibre6"/> et super omnem dispositionem stellarum :<br class="calibre6"/> luci comparata, invenitur prior.<br class="calibre6"/>
<span id="x7_30" class="vn">30</span> Illi enim succedit nox ;<br class="calibre6"/> sapientiam autem non vincit malitia.</div>
</div><div class="calibre5" id="calibre_pb_7"></div></body></html>
