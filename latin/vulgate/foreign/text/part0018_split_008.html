<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judith - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Et factum est cum audisset hæc verba Judith vidua, quæ erat filia Merari filii Idox filii Joseph filii Oziæ filii Elai filii Jamnor filii Gedeon filii Raphaim filii Achitob filii Melchiæ filii Enan filii Nathaniæ filii Salathiel filii Simeon filii Ruben,
<span id="x8_2" class="vn">2</span> et vir ejus fuit Manasses, qui mortuus est in diebus messis hordeaceæ :
<span id="x8_3" class="vn">3</span> instabat enim super alligantes manipulos in campo, et venit æstus super caput ejus, et mortuus est in Bethulia civitate sua, et sepultus est illic cum patribus suis.
<span id="x8_4" class="vn">4</span> Erat autem Judith relicta ejus vidua jam annis tribus et mensibus sex.
<span id="x8_5" class="vn">5</span> Et in superioribus domus suæ fecit sibi secretum cubiculum, in quo cum puellis suis clausa morabatur,
<span id="x8_6" class="vn">6</span> et habens super lumbos suos cilicium, jejunabat omnibus diebus vitæ suæ, præter sabbata et neomenias et festa domus Israël.
<span id="x8_7" class="vn">7</span> Erat autem eleganti aspectu nimis, cui vir suus reliquerat divitias multas, et familiam copiosam, ac possessiones armentis boum, et gregibus ovium plenas.
<span id="x8_8" class="vn">8</span> Et erat hæc in omnibus famosissima, quoniam timebat Dominum valde, nec erat qui loqueretur de illa verbum malum.<br class="calibre6"/><br class="calibre6"/>
<span id="x8_9" class="vn">9</span> Hæc itaque cum audisset quoniam Ozias promisisset quod transacto quinto die traderet civitatem, misit ad presbyteros Chabri et Charmi.
<span id="x8_10" class="vn">10</span> Et venerunt ad illam, et dixit illis : Quod est hoc verbum, in quo consensit Ozias, ut tradat civitatem Assyriis si intra quinque dies non venerit vobis adjutorium ?
<span id="x8_11" class="vn">11</span> et qui estis vos, qui tentatis Dominum ?
<span id="x8_12" class="vn">12</span> non est iste sermo qui misericordiam provocet, sed potius qui iram excitet, et furorem accendat.
<span id="x8_13" class="vn">13</span> Posuistis vos tempus miserationis Domini, et in arbitrium vestrum, diem constituistis ei.
<span id="x8_14" class="vn">14</span> Sed quia patiens Dominus est, in hoc ipso pœniteamus, et indulgentiam ejus fusis lacrimis postulemus :
<span id="x8_15" class="vn">15</span> non enim quasi homo sic Deus comminabitur, neque sicut filius hominis ad iracundiam inflammabitur.
<span id="x8_16" class="vn">16</span> Et ideo humiliemus illi animas nostras, et in spiritu constituti humiliato, servientes illi
<span id="x8_17" class="vn">17</span> dicamus flentes Domino, ut secundum voluntatem suam sic faciat nobiscum misericordiam suam : ut sicut conturbatum est cor nostrum in superbia eorum, ita etiam de nostra humilitate gloriemur :
<span id="x8_18" class="vn">18</span> quoniam non sumus secuti peccata patrum nostrorum, qui dereliquerunt Deum suum, et adoraverunt deos alienos,
<span id="x8_19" class="vn">19</span> pro quo scelere dati sunt in gladium, et in rapinam, et in confusionem inimicis suis : nos autem alterum deum nescimus præter ipsum.
<span id="x8_20" class="vn">20</span> Expectemus humiles consolationem ejus, et exquiret sanguinem nostrum de afflictionibus inimicorum nostrorum, et humiliabit omnes gentes, quæcumque insurgunt contra nos, et faciet illas sine honore Dominus Deus noster.
<span id="x8_21" class="vn">21</span> Et nunc fratres, quoniam vos estis presbyteri in populo Dei, et ex vobis pendet anima illorum, ad eloquium vestrum corda eorum erigite, ut memores sint quia tentati sunt patres nostri, ut probarentur si vere colerent Deum suum.
<span id="x8_22" class="vn">22</span> Memores esse debent quomodo pater noster Abraham tentatus est, et per multas tribulationes probatus, Dei amicus effectus est.
<span id="x8_23" class="vn">23</span> Sic Isaac, sic Jacob, sic Moyses, et omnes qui placuerunt Deo, per multas tribulationes transierunt fideles.
<span id="x8_24" class="vn">24</span> Illi autem qui tentationes non susceperunt cum timore Domini, et impatientiam suam et improperium murmurationis suæ contra Dominum protulerunt,
<span id="x8_25" class="vn">25</span> exterminati sunt ab exterminatore, et a serpentibus perierunt.
<span id="x8_26" class="vn">26</span> Et nos ergo non ulciscamur nos pro his quæ patimur,
<span id="x8_27" class="vn">27</span> sed reputantes peccatis nostris hæc ipsa supplicia minora esse flagella Domini, quibus quasi servi corripimur ad emendationem, et non ad perditionem nostram evenisse credamus.<br class="calibre6"/><br class="calibre6"/>
<span id="x8_28" class="vn">28</span> Et dixerunt illi Ozias et presbyteri : Omnia quæ locuta es, vera sunt, et non est in sermonibus tuis ulla reprehensio.
<span id="x8_29" class="vn">29</span> Nunc ergo ora pro nobis, quoniam mulier sancta es, et timens Deum.
<span id="x8_30" class="vn">30</span> Et dixit illis Judith : Sicut quod potui loqui, Dei esse cognoscitis,
<span id="x8_31" class="vn">31</span> ita quod facere disposui, probate si ex Deo est, et orate ut firmum faciat Deus consilium meum.
<span id="x8_32" class="vn">32</span> Stabitis vos ad portam nocte ista, et ego exeam cum abra mea : et orate, ut sicut dixistis, in diebus quinque respiciat Dominus populum suum Israël.
<span id="x8_33" class="vn">33</span> Vos autem nolo ut scrutemini actum meum, et usque dum renuntiem vobis, nihil aliud fiat, nisi oratio pro me ad Dominum Deum nostrum.
<span id="x8_34" class="vn">34</span> Et dixit ad eam Ozias princeps Juda : Vade in pace, et Dominus sit tecum in ultionem inimicorum nostrorum. Et revertentes abierunt.
</div><div class="calibre5" id="calibre_pb_8"></div></body></html>
