<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a><div class="poetry"> <span id="x13_1" class="vn">1</span> Ecce omnia hæc vidit oculus meus,<br class="calibre6"/> et audivit auris mea, et intellexi singula.<br class="calibre6"/>
<span id="x13_2" class="vn">2</span> Secundum scientiam vestram et ego novi :<br class="calibre6"/> nec inferior vestri sum.<br class="calibre6"/>
<span id="x13_3" class="vn">3</span> Sed tamen ad Omnipotentem loquar,<br class="calibre6"/> et disputare cum Deo cupio :<br class="calibre6"/>
<span id="x13_4" class="vn">4</span> prius vos ostendens fabricatores mendacii,<br class="calibre6"/> et cultores perversorum dogmatum.<br class="calibre6"/>
<span id="x13_5" class="vn">5</span> Atque utinam taceretis,<br class="calibre6"/> ut putaremini esse sapientes.<br class="calibre6"/>
<span id="x13_6" class="vn">6</span> Audite ergo correptionem meam,<br class="calibre6"/> et judicium labiorum meorum attendite.<br class="calibre6"/>
<span id="x13_7" class="vn">7</span> Numquid Deus indiget vestro mendacio,<br class="calibre6"/> ut pro illo loquamini dolos ?<br class="calibre6"/>
<span id="x13_8" class="vn">8</span> numquid faciem ejus accipitis,<br class="calibre6"/> et pro Deo judicare nitimini ?<br class="calibre6"/>
<span id="x13_9" class="vn">9</span> aut placebit ei quem celare nihil potest ?<br class="calibre6"/> aut decipietur, ut homo, vestris fraudulentiis ?<br class="calibre6"/>
<span id="x13_10" class="vn">10</span> Ipse vos arguet,<br class="calibre6"/> quoniam in abscondito faciem ejus accipitis.<br class="calibre6"/>
<span id="x13_11" class="vn">11</span> Statim ut se commoverit, turbabit vos,<br class="calibre6"/> et terror ejus irruet super vos.<br class="calibre6"/>
<span id="x13_12" class="vn">12</span> Memoria vestra comparabitur cineri,<br class="calibre6"/> et redigentur in lutum cervices vestræ.<br class="calibre6"/>
<span id="x13_13" class="vn">13</span> Tacete paulisper, ut loquar<br class="calibre6"/> quodcumque mihi mens suggesserit.<br class="calibre6"/>
<span id="x13_14" class="vn">14</span> Quare lacero carnes meas dentibus meis,<br class="calibre6"/> et animam meam porto in manibus meis ?<br class="calibre6"/>
<span id="x13_15" class="vn">15</span> Etiam si occiderit me, in ipso sperabo :<br class="calibre6"/> verumtamen vias meas in conspectu ejus arguam.<br class="calibre6"/>
<span id="x13_16" class="vn">16</span> Et ipse erit salvator meus :<br class="calibre6"/> non enim veniet in conspectu ejus omnis hypocrita.<br class="calibre6"/>
<span id="x13_17" class="vn">17</span> Audite sermonem meum,<br class="calibre6"/> et ænigmata percipite auribus vestris.<br class="calibre6"/>
<span id="x13_18" class="vn">18</span> Si fuero judicatus,<br class="calibre6"/> scio quod justus inveniar.<br class="calibre6"/>
<span id="x13_19" class="vn">19</span> Quis est qui judicetur mecum ?<br class="calibre6"/> veniat : quare tacens consumor ?<br class="calibre6"/>
<span id="x13_20" class="vn">20</span> Duo tantum ne facias mihi,<br class="calibre6"/> et tunc a facie tua non abscondar :<br class="calibre6"/>
<span id="x13_21" class="vn">21</span> manum tuam longe fac a me,<br class="calibre6"/> et formido tua non me terreat.<br class="calibre6"/>
<span id="x13_22" class="vn">22</span> Voca me, et ego respondebo tibi :<br class="calibre6"/> aut certe loquar, et tu responde mihi.<br class="calibre6"/>
<span id="x13_23" class="vn">23</span> Quantas habeo iniquitates et peccata ?<br class="calibre6"/> scelera mea et delicta ostende mihi.<br class="calibre6"/>
<span id="x13_24" class="vn">24</span> Cur faciem tuam abscondis,<br class="calibre6"/> et arbitraris me inimicum tuum ?<br class="calibre6"/>
<span id="x13_25" class="vn">25</span> Contra folium, quod vento rapitur, ostendis potentiam tuam,<br class="calibre6"/> et stipulam siccam persequeris :<br class="calibre6"/>
<span id="x13_26" class="vn">26</span> scribis enim contra me amaritudines,<br class="calibre6"/> et consumere me vis peccatis adolescentiæ meæ.<br class="calibre6"/>
<span id="x13_27" class="vn">27</span> Posuisti in nervo pedem meum,<br class="calibre6"/> et observasti omnes semitas meas,<br class="calibre6"/> et vestigia pedum meorum considerasti :<br class="calibre6"/>
<span id="x13_28" class="vn">28</span> qui quasi putredo consumendus sum,<br class="calibre6"/> et quasi vestimentum quod comeditur a tinea.</div>
</div><div class="calibre5" id="calibre_pb_13"></div></body></html>
