<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Tunc cecinit Moyses et filii Israël carmen hoc Domino, et dixerunt : <div class="poetry">Cantemus Domino : gloriose enim magnificatus est,<br class="calibre6"/> equum et ascensorem dejecit in mare.<br class="calibre6"/>
<span id="x15_2" class="vn">2</span> Fortitudo mea, et laus mea Dominus,<br class="calibre6"/> et factus est mihi in salutem :<br class="calibre6"/> iste Deus meus, et glorificabo eum :<br class="calibre6"/> Deus patris mei, et exaltabo eum.<br class="calibre6"/>
<span id="x15_3" class="vn">3</span> Dominus quasi vir pugnator,<br class="calibre6"/> Omnipotens nomen ejus,<br class="calibre6"/>
<span id="x15_4" class="vn">4</span> currus Pharaonis et exercitum ejus projecit in mare :<br class="calibre6"/> electi principes ejus submersi sunt in mari Rubro.<br class="calibre6"/>
<span id="x15_5" class="vn">5</span> Abyssi operuerunt eos ;<br class="calibre6"/> descenderunt in profundum quasi lapis.<br class="calibre6"/>
<span id="x15_6" class="vn">6</span> Dextera tua, Domine, magnificata est in fortitudine :<br class="calibre6"/> dextera tua, Domine, percussit inimicum.<br class="calibre6"/>
<span id="x15_7" class="vn">7</span> Et in multitudine gloriæ tuæ deposuisti adversarios tuos :<br class="calibre6"/> misisti iram tuam, quæ devoravit eos sicut stipulam.<br class="calibre6"/>
<span id="x15_8" class="vn">8</span> Et in spiritu furoris tui congregatæ sunt aquæ :<br class="calibre6"/> stetit unda fluens, congregata sunt abyssi in medio mari.<br class="calibre6"/>
<span id="x15_9" class="vn">9</span> Dixit inimicus : Persequar et comprehendam,<br class="calibre6"/> dividam spolia, implebitur anima mea :<br class="calibre6"/> evaginabo gladium meum, interficiet eos manus mea.<br class="calibre6"/>
<span id="x15_10" class="vn">10</span> Flavit spiritus tuus, et operuit eos mare :<br class="calibre6"/> submersi sunt quasi plumbum in aquis vehementibus.<br class="calibre6"/>
<span id="x15_11" class="vn">11</span> Quis similis tui in fortibus, Domine ?<br class="calibre6"/> quis similis tui, magnificus in sanctitate,<br class="calibre6"/> terribilis atque laudabilis, faciens mirabilia ?<br class="calibre6"/>
<span id="x15_12" class="vn">12</span> Extendisti manum tuam, et devoravit eos terra.<br class="calibre6"/>
<span id="x15_13" class="vn">13</span> Dux fuisti in misericordia tua populo quem redemisti :<br class="calibre6"/> et portasti eum in fortitudine tua, ad habitaculum sanctum tuum.<br class="calibre6"/>
<span id="x15_14" class="vn">14</span> Ascenderunt populi, et irati sunt :<br class="calibre6"/> dolores obtinuerunt habitatores Philisthiim.<br class="calibre6"/>
<span id="x15_15" class="vn">15</span> Tunc conturbati sunt principes Edom,<br class="calibre6"/> robustos Moab obtinuit tremor :<br class="calibre6"/> obriguerunt omnes habitatores Chanaan.<br class="calibre6"/>
<span id="x15_16" class="vn">16</span> Irruat super eos formido et pavor, in magnitudine brachii tui :<br class="calibre6"/> fiant immobiles quasi lapis,<br class="calibre6"/> donec pertranseat populus tuus, Domine,<br class="calibre6"/> donec pertranseat populus tuus iste, quem possedisti.<br class="calibre6"/>
<span id="x15_17" class="vn">17</span> Introduces eos, et plantabis in monte hæreditatis tuæ,<br class="calibre6"/> firmissimo habitaculo tuo quod operatus es, Domine :<br class="calibre6"/> sanctuarium tuum, Domine, quod firmaverunt manus tuæ.<br class="calibre6"/>
<span id="x15_18" class="vn">18</span> Dominus regnabit in æternum et ultra.<br class="calibre6"/>
<span id="x15_19" class="vn">19</span> Ingressus est enim eques Pharao<br class="calibre6"/> cum curribus et equitibus ejus in mare :<br class="calibre6"/> et reduxit super eos Dominus<br class="calibre6"/> aquas maris :<br class="calibre6"/> filii autem Israël ambulaverunt per siccum in medio ejus.</div>
<span id="x15_20" class="vn">20</span> Sumpsit ergo Maria prophetissa, soror Aaron, tympanum in manu sua : egressæque sunt omnes mulieres post eam cum tympanis et choris,
<span id="x15_21" class="vn">21</span> quibus præcinebat, dicens : <div class="poetry">Cantemus Domino, gloriose enim magnificatus est :<br class="calibre6"/> equum et ascensorem ejus dejecit in mare.</div><br class="calibre6"/><br class="calibre6"/>
<span id="x15_22" class="vn">22</span> Tulit autem Moyses Israël de mari Rubro, et egressi sunt in desertum Sur : ambulaveruntque tribus diebus per solitudinem, et non inveniebant aquam.
<span id="x15_23" class="vn">23</span> Et venerunt in Mara, nec poterant bibere aquas de Mara, eo quod essent amaræ : unde et congruum loco nomen imposuit, vocans illum Mara, id est, amaritudinem.
<span id="x15_24" class="vn">24</span> Et murmuravit populus contra Moysen, dicens : Quid bibemus ?
<span id="x15_25" class="vn">25</span> At ille clamavit ad Dominum, qui ostendit ei lignum : quod cum misisset in aquas, in dulcedinem versæ sunt : ibi constituit ei præcepta, atque judicia, et ibi tentavit eum,
<span id="x15_26" class="vn">26</span> dicens : Si audieris vocem Domini Dei tui, et quod rectum est coram eo feceris, et obedieris mandatis ejus, custodierisque omnia præcepta illius, cunctum languorem, quem posui in Ægypto, non inducam super te : ego enim Dominus sanator tuus.
<span id="x15_27" class="vn">27</span> Venerunt autem in Elim filii Israël, ubi erant duodecim fontes aquarum, et septuaginta palmæ : et castrametati sunt juxta aquas.
</div><div class="calibre5" id="calibre_pb_15"></div></body></html>
