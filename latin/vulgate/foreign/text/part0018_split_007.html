<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judith - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Holofernes autem altera die præcepit exercitibus suis ut ascenderent contra Bethuliam.
<span id="x7_2" class="vn">2</span> Erant autem pedites bellatorum centum viginti millia, et equites viginti duo millia, præter præparationes virorum illorum quos occupaverat captivitas, et abducti fuerant de provinciis et urbibus universæ juventutis.
<span id="x7_3" class="vn">3</span> Omnes paraverunt se pariter ad pugnam contra filios Israël, et venerunt per crepidinem montis usque ad apicem, qui respicit super Dothain, a loco qui dicitur Belma usque ad Chelmon, qui est contra Esdrelon.
<span id="x7_4" class="vn">4</span> Filii autem Israël, ut viderunt multitudinem illorum, prostraverunt se super terram, mittentes cinerem super capita sua, unanimes orantes ut Deus Israël misericordiam suam ostenderet super populum suum.
<span id="x7_5" class="vn">5</span> Et assumentes arma sua bellica, sederunt per loca quæ ad angusti itineris tramitem dirigunt inter montosa, et erant custodientes ea tota die et nocte.<br class="calibre6"/><br class="calibre6"/>
<span id="x7_6" class="vn">6</span> Porro Holofernes, dum circuit per gyrum, reperit quod fons qui influebat, aquæductum illorum a parte australi extra civitatem dirigeret : et incidi præcepit aquæductum illorum.
<span id="x7_7" class="vn">7</span> Erant tamen non longe a muris fontes, ex quibus furtim videbantur haurire aquam ad refocillandum potius quam ad potandum.
<span id="x7_8" class="vn">8</span> Sed filii Ammon et Moab accesserunt ad Holofernem, dicentes : Filii Israël non in lancea nec in sagitta confidunt, sed montes defendunt illos, et muniunt illos colles in præcipitio constituti.
<span id="x7_9" class="vn">9</span> Ut ergo sine congressione pugnæ possis superare eos, pone custodes fontium, ut non hauriant aquam ex eis, et sine gladio interficies eos, vel certe fatigati tradent civitatem suam, quam putant in montibus positam superari non posse.
<span id="x7_10" class="vn">10</span> Et placuerunt verba hæc coram Holoferne et coram satellitibus ejus, et constituit per gyrum centenarios per singulos fontes.
<span id="x7_11" class="vn">11</span> Cumque ista custodia per dies viginti fuisset expleta, defecerunt cisternæ et collectiones aquarum omnibus habitantibus Bethuliam, ita ut non esset intra civitatem unde satiarentur vel una die, quoniam ad mensuram dabatur populis aqua quotidie.<br class="calibre6"/><br class="calibre6"/>
<span id="x7_12" class="vn">12</span> Tunc ad Oziam congregati omnes viri feminæque, juvenes et parvuli, omnes simul una voce
<span id="x7_13" class="vn">13</span> dixerunt : Judicet Deus inter nos et te, quoniam fecisti in nos mala, nolens loqui pacifice cum Assyriis, et propter hoc vendidit nos Deus in manibus eorum.
<span id="x7_14" class="vn">14</span> Et ideo non est qui adjuvet, cum prosternamur ante oculos eorum in siti, et perditione magna.
<span id="x7_15" class="vn">15</span> Et nunc congregate universos qui in civitate sunt, ut sponte tradamus nos omnes populo Holofernis.
<span id="x7_16" class="vn">16</span> Melius est enim ut captivi benedicamus Dominum viventes, quam moriamur, et simus opprobrium omni carni, cum viderimus uxores nostras et infantes nostros mori ante oculos nostros.
<span id="x7_17" class="vn">17</span> Contestamur hodie cælum et terram, et Deum patrum nostrorum, qui ulciscitur nos secundum peccata nostra, ut jam tradatis civitatem in manu militiæ Holofernis, et sit finis noster brevis in ore gladii, qui longior efficitur in ariditate sitis.
<span id="x7_18" class="vn">18</span> Et cum hæc dixissent, factus est fletus et ululatus magnus in ecclesia ab omnibus, et per multas horas una voce clamaverunt ad Deum, dicentes :
<span id="x7_19" class="vn">19</span> Peccavimus cum patribus nostris : injuste egimus, iniquitatem fecimus.
<span id="x7_20" class="vn">20</span> Tu, quia pius es, miserere nostri, aut in tuo flagello vindica iniquitates nostras, et noli tradere confitentes te populo qui ignorat te,
<span id="x7_21" class="vn">21</span> ut non dicant inter gentes : Ubi est Deus eorum ?
<span id="x7_22" class="vn">22</span> Et cum fatigati ex his clamoribus et his fletibus lassati siluissent,
<span id="x7_23" class="vn">23</span> exsurgens Ozias infusus lacrimis, dixit : Æquo animo estote, fratres, et hos quinque dies expectemus a Domino misericordiam.
<span id="x7_24" class="vn">24</span> Forsitan enim indignationem suam abscindet, et dabit gloriam nomini suo.
<span id="x7_25" class="vn">25</span> Si autem transactis quinque diebus non venerit adjutorium, faciemus hæc verba quæ locuti estis.
</div><div class="calibre5" id="calibre_pb_7"></div></body></html>
