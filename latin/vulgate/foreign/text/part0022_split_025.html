<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> Hæ quoque parabolæ Salomonis, quas transtulerunt viri Ezechiæ regis Juda.
<div class="poetry"><span id="x25_2" class="vn">2</span> Gloria Dei est celare verbum,<br class="calibre6"/> et gloria regum investigare sermonem.<br class="calibre6"/>
<span id="x25_3" class="vn">3</span> Cælum sursum, et terra deorsum,<br class="calibre6"/> et cor regum inscrutabile.<br class="calibre6"/>
<span id="x25_4" class="vn">4</span> Aufer rubiginem de argento,<br class="calibre6"/> et egredietur vas purissimum.<br class="calibre6"/>
<span id="x25_5" class="vn">5</span> Aufer impietatem de vultu regis,<br class="calibre6"/> et firmabitur justitia thronus ejus.<br class="calibre6"/>
<span id="x25_6" class="vn">6</span> Ne gloriosus appareas coram rege,<br class="calibre6"/> et in loco magnorum ne steteris.<br class="calibre6"/>
<span id="x25_7" class="vn">7</span> Melius est enim ut dicatur tibi : Ascende huc,<br class="calibre6"/> quam ut humilieris coram principe.</div><br class="calibre6"/><br class="calibre6"/>
<div class="poetry"><span id="x25_8" class="vn">8</span> Quæ viderunt oculi tui ne proferas in jurgio cito,<br class="calibre6"/> ne postea emendare non possis,<br class="calibre6"/> cum dehonestaveris amicum tuum.<br class="calibre6"/>
<span id="x25_9" class="vn">9</span> Causam tuam tracta cum amico tuo,<br class="calibre6"/> et secretum extraneo ne reveles :<br class="calibre6"/>
<span id="x25_10" class="vn">10</span> ne forte insultet tibi cum audierit,<br class="calibre6"/> et exprobrare non cesset.<br class="calibre6"/> Gratia et amicitia liberant :<br class="calibre6"/> quas tibi serva, ne exprobrabilis fias.<br class="calibre6"/>
<span id="x25_11" class="vn">11</span> Mala aurea in lectis argenteis,<br class="calibre6"/> qui loquitur verbum in tempore suo.<br class="calibre6"/>
<span id="x25_12" class="vn">12</span> Inauris aurea, et margaritum fulgens,<br class="calibre6"/> qui arguit sapientem et aurem obedientem.<br class="calibre6"/>
<span id="x25_13" class="vn">13</span> Sicut frigus nivis in die messis,<br class="calibre6"/> ita legatus fidelis ei qui misit eum :<br class="calibre6"/> animam ipsius requiescere facit.<br class="calibre6"/>
<span id="x25_14" class="vn">14</span> Nubes, et ventus, et pluviæ non sequentes,<br class="calibre6"/> vir gloriosus et promissa non complens.<br class="calibre6"/>
<span id="x25_15" class="vn">15</span> Patientia lenietur princeps,<br class="calibre6"/> et lingua mollis confringet duritiam.</div><br class="calibre6"/><br class="calibre6"/>
<div class="poetry"><span id="x25_16" class="vn">16</span> Mel invenisti : comede quod sufficit tibi,<br class="calibre6"/> ne forte satiatus evomas illud.<br class="calibre6"/>
<span id="x25_17" class="vn">17</span> Subtrahe pedem tuum de domo proximi tui,<br class="calibre6"/> nequando satiatus oderit te.<br class="calibre6"/>
<span id="x25_18" class="vn">18</span> Jaculum, et gladius, et sagitta acuta,<br class="calibre6"/> homo qui loquitur contra proximum suum falsum testimonium.<br class="calibre6"/>
<span id="x25_19" class="vn">19</span> Dens putridus, et pes lassus,<br class="calibre6"/> qui sperat super infideli in die angustiæ,<br class="calibre6"/>
<span id="x25_20" class="vn">20</span> et amittit pallium in die frigoris.<br class="calibre6"/> Acetum in nitro,<br class="calibre6"/> qui cantat carmina cordi pessimo.<br class="calibre6"/> Sicut tinea vestimento, et vermis ligno,<br class="calibre6"/> ita tristitia viri nocet cordi.<br class="calibre6"/>
<span id="x25_21" class="vn">21</span> Si esurierit inimicus tuus, ciba illum ;<br class="calibre6"/> si sitierit, da ei aquam bibere :<br class="calibre6"/>
<span id="x25_22" class="vn">22</span> prunas enim congregabis super caput ejus,<br class="calibre6"/> et Dominus reddet tibi.<br class="calibre6"/>
<span id="x25_23" class="vn">23</span> Ventus aquilo dissipat pluvias,<br class="calibre6"/> et facies tristis linguam detrahentem.<br class="calibre6"/>
<span id="x25_24" class="vn">24</span> Melius est sedere in angulo domatis<br class="calibre6"/> quam cum muliere litigiosa et in domo communi.<br class="calibre6"/>
<span id="x25_25" class="vn">25</span> Aqua frigida animæ sitienti,<br class="calibre6"/> et nuntius bonus de terra longinqua.<br class="calibre6"/>
<span id="x25_26" class="vn">26</span> Fons turbatus pede et vena corrupta,<br class="calibre6"/> justus cadens coram impio.<br class="calibre6"/>
<span id="x25_27" class="vn">27</span> Sicut qui mel multum comedit non est ei bonum,<br class="calibre6"/> sic qui scrutator est majestatis opprimetur a gloria.<br class="calibre6"/>
<span id="x25_28" class="vn">28</span> Sicut urbs patens et absque murorum ambitu,<br class="calibre6"/> ita vir qui non potest in loquendo cohibere spiritum suum.</div>
</div><div class="calibre5" id="calibre_pb_25"></div></body></html>
