<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a><div class="poetry"> <span id="x7_1" class="vn">1</span> Fili mi, custodi sermones meos,<br class="calibre6"/> et præcepta mea reconde tibi.<br class="calibre6"/> Fili,
<span id="x7_2" class="vn">2</span> serva mandata mea, et vives ;<br class="calibre6"/> et legem meam quasi pupillam oculi tui :<br class="calibre6"/>
<span id="x7_3" class="vn">3</span> liga eam in digitis tuis,<br class="calibre6"/> scribe illam in tabulis cordis tui.<br class="calibre6"/>
<span id="x7_4" class="vn">4</span> Dic sapientiæ : Soror mea es,<br class="calibre6"/> et prudentiam voca amicam tuam :<br class="calibre6"/>
<span id="x7_5" class="vn">5</span> ut custodiant te a muliere extranea,<br class="calibre6"/> et ab aliena quæ verba sua dulcia facit.<br class="calibre6"/>
<span id="x7_6" class="vn">6</span> De fenestra enim domus meæ<br class="calibre6"/> per cancellos prospexi,<br class="calibre6"/>
<span id="x7_7" class="vn">7</span> et video parvulos ;<br class="calibre6"/> considero vecordem juvenem,<br class="calibre6"/>
<span id="x7_8" class="vn">8</span> qui transit per plateam juxta angulum<br class="calibre6"/> et prope viam domus illius graditur :<br class="calibre6"/>
<span id="x7_9" class="vn">9</span> in obscuro, advesperascente die,<br class="calibre6"/> in noctis tenebris et caligine.<br class="calibre6"/>
<span id="x7_10" class="vn">10</span> Et ecce occurrit illi mulier ornatu meretricio,<br class="calibre6"/> præparata ad capiendas animas :<br class="calibre6"/> garrula et vaga,<br class="calibre6"/>
<span id="x7_11" class="vn">11</span> quietis impatiens,<br class="calibre6"/> nec valens in domo consistere pedibus suis ;<br class="calibre6"/>
<span id="x7_12" class="vn">12</span> nunc foris, nunc in plateis,<br class="calibre6"/> nunc juxta angulos insidians.<br class="calibre6"/>
<span id="x7_13" class="vn">13</span> Apprehensumque deosculatur juvenem,<br class="calibre6"/> et procaci vultu blanditur, dicens :<br class="calibre6"/>
<span id="x7_14" class="vn">14</span> Victimas pro salute vovi ;<br class="calibre6"/> hodie reddidi vota mea :<br class="calibre6"/>
<span id="x7_15" class="vn">15</span> idcirco egressa sum in occursum tuum,<br class="calibre6"/> desiderans te videre, et reperi.<br class="calibre6"/>
<span id="x7_16" class="vn">16</span> Intexui funibus lectulum meum ;<br class="calibre6"/> stravi tapetibus pictis ex Ægypto :<br class="calibre6"/>
<span id="x7_17" class="vn">17</span> aspersi cubile meum myrrha,<br class="calibre6"/> et aloë, et cinnamomo.<br class="calibre6"/>
<span id="x7_18" class="vn">18</span> Veni, inebriemur uberibus,<br class="calibre6"/> et fruamur cupitis amplexibus donec illucescat dies.<br class="calibre6"/>
<span id="x7_19" class="vn">19</span> Non est enim vir in domo sua :<br class="calibre6"/> abiit via longissima :<br class="calibre6"/>
<span id="x7_20" class="vn">20</span> sacculum pecuniæ secum tulit ;<br class="calibre6"/> in die plenæ lunæ reversurus est in domum suam.<br class="calibre6"/>
<span id="x7_21" class="vn">21</span> Irretivit eum multis sermonibus,<br class="calibre6"/> et blanditiis labiorum protraxit illum.<br class="calibre6"/>
<span id="x7_22" class="vn">22</span> Statim eam sequitur quasi bos ductus ad victimam,<br class="calibre6"/> et quasi agnus lasciviens,<br class="calibre6"/> et ignorans quod ad vincula stultus trahatur :<br class="calibre6"/>
<span id="x7_23" class="vn">23</span> donec transfigat sagitta jecur ejus,<br class="calibre6"/> velut si avis festinet ad laqueum,<br class="calibre6"/> et nescit quod de periculo animæ illius agitur.<br class="calibre6"/>
<span id="x7_24" class="vn">24</span> Nunc ergo, fili mi, audi me,<br class="calibre6"/> et attende verbis oris mei.<br class="calibre6"/>
<span id="x7_25" class="vn">25</span> Ne abstrahatur in viis illius mens tua,<br class="calibre6"/> neque decipiaris semitis ejus ;<br class="calibre6"/>
<span id="x7_26" class="vn">26</span> multos enim vulneratos dejecit,<br class="calibre6"/> et fortissimi quique interfecti sunt ab ea.<br class="calibre6"/>
<span id="x7_27" class="vn">27</span> Viæ inferi domus ejus,<br class="calibre6"/> penetrantes in interiora mortis.</div>
</div><div class="calibre5" id="calibre_pb_7"></div></body></html>
