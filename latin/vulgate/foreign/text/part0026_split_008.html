<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> Non litiges cum homine potente,<br class="calibre6"/> ne forte incidas in manus illius.<br class="calibre6"/>
<span id="x8_2" class="vn">2</span> Non contendas cum viro locuplete,<br class="calibre6"/> ne forte contra te constituat litem tibi :<br class="calibre6"/>
<span id="x8_3" class="vn">3</span> multos enim perdidit aurum et argentum,<br class="calibre6"/> et usque ad cor regum extendit et convertit.<br class="calibre6"/>
<span id="x8_4" class="vn">4</span> Non litiges cum homine linguato,<br class="calibre6"/> et non strues in ignem illius ligna.<br class="calibre6"/>
<span id="x8_5" class="vn">5</span> Non communices homini indocto,<br class="calibre6"/> ne male de progenie tua loquatur.<br class="calibre6"/>
<span id="x8_6" class="vn">6</span> Ne despicias hominem avertentem se a peccato,<br class="calibre6"/> neque improperes ei :<br class="calibre6"/> memento quoniam omnes in correptione sumus.<br class="calibre6"/>
<span id="x8_7" class="vn">7</span> Ne spernas hominem in sua senectute,<br class="calibre6"/> etenim ex nobis senescunt.<br class="calibre6"/>
<span id="x8_8" class="vn">8</span> Noli de mortuo inimico tuo gaudere :<br class="calibre6"/> sciens quoniam omnes morimur,<br class="calibre6"/> et in gaudium nolumus venire.<br class="calibre6"/>
<span id="x8_9" class="vn">9</span> Ne despicias narrationem presbyterorum sapientium,<br class="calibre6"/> et in proverbiis eorum conversare :<br class="calibre6"/>
<span id="x8_10" class="vn">10</span> ab ipsis enim disces sapientiam et doctrinam intellectus,<br class="calibre6"/> et servire magnatis sine querela.<br class="calibre6"/>
<span id="x8_11" class="vn">11</span> Non te prætereat narratio seniorum,<br class="calibre6"/> ipsi enim didicerunt a patribus suis :<br class="calibre6"/>
<span id="x8_12" class="vn">12</span> quoniam ab ipsis disces intellectum,<br class="calibre6"/> et in tempore necessitatis dare responsum.<br class="calibre6"/>
<span id="x8_13" class="vn">13</span> Non incendas carbones peccatorum arguens eos,<br class="calibre6"/> et ne incendaris flamma ignis peccatorum illorum.<br class="calibre6"/>
<span id="x8_14" class="vn">14</span> Ne contra faciem stes contumeliosi,<br class="calibre6"/> ne sedeat quasi insidiator ori tuo.<br class="calibre6"/>
<span id="x8_15" class="vn">15</span> Noli fœnerari homini fortiori te :<br class="calibre6"/> quod si fœneraveris, quasi perditum habe.<br class="calibre6"/>
<span id="x8_16" class="vn">16</span> Non spondeas super virtutem tuam :<br class="calibre6"/> quod si spoponderis, quasi restituens cogita.<br class="calibre6"/>
<span id="x8_17" class="vn">17</span> Non judices contra judicem,<br class="calibre6"/> quoniam secundum quod justum est judicat.<br class="calibre6"/>
<span id="x8_18" class="vn">18</span> Cum audace non eas in via,<br class="calibre6"/> ne forte gravet mala sua in te :<br class="calibre6"/> ipse enim secundum voluntatem suam vadit,<br class="calibre6"/> et simul cum stultitia illius peries.<br class="calibre6"/>
<span id="x8_19" class="vn">19</span> Cum iracundo non facias rixam,<br class="calibre6"/> et cum audace non eas in desertum :<br class="calibre6"/> quoniam quasi nihil est ante illum sanguis,<br class="calibre6"/> et ubi non est adjutorium, elidet te.<br class="calibre6"/>
<span id="x8_20" class="vn">20</span> Cum fatuis consilium non habeas :<br class="calibre6"/> non enim poterunt diligere nisi quæ eis placent.<br class="calibre6"/>
<span id="x8_21" class="vn">21</span> Coram extraneo ne facias consilium :<br class="calibre6"/> nescis enim quid pariet.<br class="calibre6"/>
<span id="x8_22" class="vn">22</span> Non omni homini cor tuum manifestes,<br class="calibre6"/> ne forte inferat tibi gratiam falsam, et convicietur tibi.</div>
</div><div class="calibre5" id="calibre_pb_8"></div></body></html>
