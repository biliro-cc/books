<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Loquentibus autem illis ad populum, supervenerunt sacerdotes, et magistratus templi, et sadducæi,
<span id="x4_2" class="vn">2</span> dolentes quod docerent populum, et annuntiarent in Jesu resurrectionem ex mortuis :
<span id="x4_3" class="vn">3</span> et injecerunt in eos manus, et posuerunt eos in custodiam in crastinum : erat enim jam vespera.
<span id="x4_4" class="vn">4</span> Multi autem eorum qui audierant verbum, crediderunt : et factus est numerus virorum quinque millia.
<span id="x4_5" class="vn">5</span> Factum est autem in crastinum, ut congregarentur principes eorum, et seniores, et scribæ, in Jerusalem :
<span id="x4_6" class="vn">6</span> et Annas princeps sacerdotum, et Caiphas, et Joannes, et Alexander, et quotquot erant de genere sacerdotali.
<span id="x4_7" class="vn">7</span> Et statuentes eos in medio, interrogabant : In qua virtute, aut in quo nomine fecistis hoc vos ?<br class="calibre6"/><br class="calibre6"/>
<span id="x4_8" class="vn">8</span> Tunc repletus Spiritu Sancto Petrus, dixit ad eos : Principes populi, et seniores, audite :
<span id="x4_9" class="vn">9</span> si nos hodie dijudicamur in benefacto hominis infirmi, in quo iste salvus factus est,
<span id="x4_10" class="vn">10</span> notum sit omnibus vobis, et omni plebi Israël, quia in nomine Domini nostri Jesu Christi Nazareni, quem vos crucifixistis, quem Deus suscitavit a mortuis, in hoc iste astat coram vobis sanus.
<span id="x4_11" class="vn">11</span> Hic est lapis qui reprobatus est a vobis ædificantibus, qui factus est in caput anguli :
<span id="x4_12" class="vn">12</span> et non est in alio aliquo salus. Nec enim aliud nomen est sub cælo datum hominibus, in quo oporteat nos salvos fieri.<br class="calibre6"/><br class="calibre6"/>
<span id="x4_13" class="vn">13</span> Videntes autem Petri constantiam, et Joannis, comperto quod homines essent sine litteris, et idiotæ, admirabantur, et cognoscebant eos quoniam cum Jesu fuerant :
<span id="x4_14" class="vn">14</span> hominem quoque videntes stantem cum eis, qui curatus fuerat, nihil poterant contradicere.
<span id="x4_15" class="vn">15</span> Jusserunt autem eos foras extra concilium secedere : et conferebant ad invicem,
<span id="x4_16" class="vn">16</span> dicentes : Quid faciemus hominibus istis ? quoniam quidem notum signum factum est per eos omnibus habitantibus Jerusalem : manifestum est, et non possumus negare.
<span id="x4_17" class="vn">17</span> Sed ne amplius divulgetur in populum, comminemur eis ne ultra loquantur in nomine hoc ulli hominum.
<span id="x4_18" class="vn">18</span> Et vocantes eos, denuntiaverunt ne omnino loquerentur neque docerent in nomine Jesu.
<span id="x4_19" class="vn">19</span> Petrus vero et Joannes respondentes, dixerunt ad eos : Si justum est in conspectu Dei vos potius audire quam Deum, judicate.
<span id="x4_20" class="vn">20</span> Non enim possumus quæ vidimus et audivimus non loqui.
<span id="x4_21" class="vn">21</span> At illi comminantes dimiserunt eos, non invenientes quomodo punirent eos propter populum : quia omnes clarificabant id quod factum fuerat in eo quod acciderat.
<span id="x4_22" class="vn">22</span> Annorum enim erat amplius quadraginta homo, in quo factum fuerat signum istud sanitatis.<br class="calibre6"/><br class="calibre6"/>
<span id="x4_23" class="vn">23</span> Dimissi autem venerunt ad suos, et annuntiaverunt eis quanta ad eos principes sacerdotum et seniores dixissent.
<span id="x4_24" class="vn">24</span> Qui cum audissent, unanimiter levaverunt vocem ad Deum, et dixerunt : Domine, tu es qui fecisti cælum et terram, mare et omnia quæ in eis sunt :
<span id="x4_25" class="vn">25</span> qui Spiritu Sancto per os patris nostri David pueri tui dixisti : <div class="poetry">Quare fremuerunt gentes,<br class="calibre6"/> et populi meditati sunt inania ?<br class="calibre6"/>
<span id="x4_26" class="vn">26</span> Astiterunt reges terræ,<br class="calibre6"/> et principes convenerunt in unum<br class="calibre6"/> adversus Dominum, et adversus Christum ejus.</div>
<span id="x4_27" class="vn">27</span> Convenerunt enim vere in civitate ista adversus sanctum puerum tuum Jesum, quem unxisti, Herodes et Pontius Pilatus, cum gentibus et populis Israël,
<span id="x4_28" class="vn">28</span> facere quæ manus tua et consilium tuum decreverunt fieri.
<span id="x4_29" class="vn">29</span> Et nunc, Domine, respice in minas eorum, et da servis tuis cum omni fiducia loqui verbum tuum,
<span id="x4_30" class="vn">30</span> in eo quod manum tuam extendas ad sanitates, et signa, et prodigia fieri per nomen sancti filii tui Jesu.
<span id="x4_31" class="vn">31</span> Et cum orassent, motus est locus in quo erant congregati : et repleti sunt omnes Spiritu Sancto, et loquebantur verbum Dei cum fiducia.<br class="calibre6"/><br class="calibre6"/>
<span id="x4_32" class="vn">32</span> Multitudinis autem credentium erat cor unum et anima una : nec quisquam eorum quæ possidebat, aliquid suum esse dicebat, sed erant illis omnia communia.
<span id="x4_33" class="vn">33</span> Et virtute magna reddebant Apostoli testimonium resurrectionis Jesu Christi Domini nostri : et gratia magna erat in omnibus illis.
<span id="x4_34" class="vn">34</span> Neque enim quisquam egens erat inter illos. Quotquot enim possessores agrorum aut domorum erant, vendentes afferebant pretia eorum quæ vendebant,
<span id="x4_35" class="vn">35</span> et ponebant ante pedes Apostolorum. Dividebatur autem singulis prout cuique opus erat.
<span id="x4_36" class="vn">36</span> Joseph autem, qui cognominatus est Barnabas ab Apostolis (quod est interpretatum, Filius consolationis), Levites, Cyprius genere,
<span id="x4_37" class="vn">37</span> cum haberet agrum, vendidit eum, et attulit pretium, et posuit ante pedes Apostolorum.
</div><div class="calibre5" id="calibre_pb_4"></div></body></html>
