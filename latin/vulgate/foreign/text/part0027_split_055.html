<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c55" id="c55"><span class="chapter-num">55</span></a><div class="poetry"> <span id="x55_1" class="vn">1</span> Omnes sitientes, venite ad aquas,<br class="calibre6"/> et qui non habetis argentum,<br class="calibre6"/> properate, emite, et comedite :<br class="calibre6"/> venite, emite absque argento<br class="calibre6"/> et absque ulla commutatione<br class="calibre6"/> vinum et lac.<br class="calibre6"/>
<span id="x55_2" class="vn">2</span> Quare appenditis argentum non in panibus,<br class="calibre6"/> et laborem vestrum non in saturitate ?<br class="calibre6"/> Audite, audientes me, et comedite bonum,<br class="calibre6"/> et delectabitur in crassitudine anima vestra.<br class="calibre6"/>
<span id="x55_3" class="vn">3</span> Inclinate aurem vestram, et venite ad me ;<br class="calibre6"/> audite, et vivet anima vestra,<br class="calibre6"/> et feriam vobiscum pactum sempiternum,<br class="calibre6"/> misericordias David fideles.<br class="calibre6"/>
<span id="x55_4" class="vn">4</span> Ecce testem populis dedi eum,<br class="calibre6"/> ducem ac præceptorem gentibus.<br class="calibre6"/>
<span id="x55_5" class="vn">5</span> Ecce gentem quam nesciebas vocabis,<br class="calibre6"/> et gentes quæ te non cognoverunt ad te current,<br class="calibre6"/> propter Dominum Deum tuum,<br class="calibre6"/> et Sanctum Israël, quia glorificavit te.<br class="calibre6"/>
<span id="x55_6" class="vn">6</span> Quærite Dominum dum inveniri potest ;<br class="calibre6"/> invocate eum dum prope est.<br class="calibre6"/>
<span id="x55_7" class="vn">7</span> Derelinquat impius viam suam,<br class="calibre6"/> et vir iniquus cogitationes suas,<br class="calibre6"/> et revertatur ad Dominum, et miserebitur ejus ;<br class="calibre6"/> et ad Deum nostrum, quoniam multus est ad ignoscendum.<br class="calibre6"/>
<span id="x55_8" class="vn">8</span> Non enim cogitationes meæ cogitationes vestræ,<br class="calibre6"/> neque viæ vestræ viæ meæ, dicit Dominus.<br class="calibre6"/>
<span id="x55_9" class="vn">9</span> Quia sicut exaltantur cæli a terra,<br class="calibre6"/> sic exaltatæ sunt viæ meæ a viis vestris,<br class="calibre6"/> et cogitationes meæ a cogitationibus vestris.<br class="calibre6"/>
<span id="x55_10" class="vn">10</span> Et quomodo descendit imber et nix de cælo,<br class="calibre6"/> et illuc ultra non revertitur,<br class="calibre6"/> sed inebriat terram, et infundit eam,<br class="calibre6"/> et germinare eam facit,<br class="calibre6"/> et dat semen serenti,<br class="calibre6"/> et panem comedenti :<br class="calibre6"/>
<span id="x55_11" class="vn">11</span> sic erit verbum meum quod egredietur de ore meo ;<br class="calibre6"/> non revertetur ad me vacuum,<br class="calibre6"/> sed faciet quæcumque volui,<br class="calibre6"/> et prosperabitur in his ad quæ misi illud.<br class="calibre6"/>
<span id="x55_12" class="vn">12</span> Quia in lætitia egrediemini,<br class="calibre6"/> et in pace deducemini ;<br class="calibre6"/> montes et colles cantabunt coram vobis laudem,<br class="calibre6"/> et omnia ligna regionis plaudent manu.<br class="calibre6"/>
<span id="x55_13" class="vn">13</span> Pro saliunca ascendet abies,<br class="calibre6"/> et pro urtica crescet myrtus ;<br class="calibre6"/> et erit Dominus nominatus<br class="calibre6"/> in signum æternum quod non auferetur.</div>
</div><div class="calibre5" id="calibre_pb_55"></div></body></html>
