<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Respondens autem Job, dixit :
<div class="poetry"><span id="x21_2" class="vn">2</span> Audite, quæso, sermones meos,<br class="calibre6"/> et agite pœnitentiam.<br class="calibre6"/>
<span id="x21_3" class="vn">3</span> Sustinete me, et ego loquar :<br class="calibre6"/> et post mea, si videbitur, verba, ridete.<br class="calibre6"/>
<span id="x21_4" class="vn">4</span> Numquid contra hominem disputatio mea est,<br class="calibre6"/> ut merito non debeam contristari ?<br class="calibre6"/>
<span id="x21_5" class="vn">5</span> Attendite me et obstupescite,<br class="calibre6"/> et superponite digitum ori vestro.<br class="calibre6"/>
<span id="x21_6" class="vn">6</span> Et ego, quando recordatus fuero, pertimesco,<br class="calibre6"/> et concutit carnem meam tremor.<br class="calibre6"/>
<span id="x21_7" class="vn">7</span> Quare ergo impii vivunt,<br class="calibre6"/> sublevati sunt, confortatique divitiis ?<br class="calibre6"/>
<span id="x21_8" class="vn">8</span> Semen eorum permanet coram eis :<br class="calibre6"/> propinquorum turba et nepotum in conspectu eorum.<br class="calibre6"/>
<span id="x21_9" class="vn">9</span> Domus eorum securæ sunt et pacatæ,<br class="calibre6"/> et non est virga Dei super illos.<br class="calibre6"/>
<span id="x21_10" class="vn">10</span> Bos eorum concepit, et non abortivit :<br class="calibre6"/> vacca peperit, et non est privata fœtu suo.<br class="calibre6"/>
<span id="x21_11" class="vn">11</span> Egrediuntur quasi greges parvuli eorum,<br class="calibre6"/> et infantes eorum exultant lusibus.<br class="calibre6"/>
<span id="x21_12" class="vn">12</span> Tenent tympanum et citharam,<br class="calibre6"/> et gaudent ad sonitum organi.<br class="calibre6"/>
<span id="x21_13" class="vn">13</span> Ducunt in bonis dies suos,<br class="calibre6"/> et in puncto ad inferna descendunt.<br class="calibre6"/>
<span id="x21_14" class="vn">14</span> Qui dixerunt Deo : Recede a nobis,<br class="calibre6"/> et scientiam viarum tuarum nolumus.<br class="calibre6"/>
<span id="x21_15" class="vn">15</span> Quis est Omnipotens, ut serviamus ei ?<br class="calibre6"/> et quid nobis prodest si oraverimus illum ?<br class="calibre6"/>
<span id="x21_16" class="vn">16</span> Verumtamen quia non sunt in manu eorum bona sua,<br class="calibre6"/> consilium impiorum longe sit a me.<br class="calibre6"/>
<span id="x21_17" class="vn">17</span> Quoties lucerna impiorum extinguetur,<br class="calibre6"/> et superveniet eis inundatio,<br class="calibre6"/> et dolores dividet furoris sui ?<br class="calibre6"/>
<span id="x21_18" class="vn">18</span> Erunt sicut paleæ ante faciem venti,<br class="calibre6"/> et sicut favilla quam turbo dispergit.<br class="calibre6"/>
<span id="x21_19" class="vn">19</span> Deus servabit filiis illius dolorem patris,<br class="calibre6"/> et cum reddiderit, tunc sciet.<br class="calibre6"/>
<span id="x21_20" class="vn">20</span> Videbunt oculi ejus interfectionem suam,<br class="calibre6"/> et de furore Omnipotentis bibet.<br class="calibre6"/>
<span id="x21_21" class="vn">21</span> Quid enim ad eum pertinet de domo sua post se,<br class="calibre6"/> et si numerus mensium ejus dimidietur ?<br class="calibre6"/>
<span id="x21_22" class="vn">22</span> Numquid Deus docebit quispiam scientiam,<br class="calibre6"/> qui excelsos judicat ?<br class="calibre6"/>
<span id="x21_23" class="vn">23</span> Iste moritur robustus et sanus,<br class="calibre6"/> dives et felix :<br class="calibre6"/>
<span id="x21_24" class="vn">24</span> viscera ejus plena sunt adipe,<br class="calibre6"/> et medullis ossa illius irrigantur :<br class="calibre6"/>
<span id="x21_25" class="vn">25</span> alius vero moritur in amaritudine animæ<br class="calibre6"/> absque ullis opibus :<br class="calibre6"/>
<span id="x21_26" class="vn">26</span> et tamen simul in pulvere dormient,<br class="calibre6"/> et vermes operient eos.<br class="calibre6"/>
<span id="x21_27" class="vn">27</span> Certe novi cogitationes vestras,<br class="calibre6"/> et sententias contra me iniquas.<br class="calibre6"/>
<span id="x21_28" class="vn">28</span> Dicitis enim : Ubi est domus principis ?<br class="calibre6"/> et ubi tabernacula impiorum ?<br class="calibre6"/>
<span id="x21_29" class="vn">29</span> Interrogate quemlibet de viatoribus,<br class="calibre6"/> et hæc eadem illum intelligere cognoscetis :<br class="calibre6"/>
<span id="x21_30" class="vn">30</span> quia in diem perditionis servatur malus,<br class="calibre6"/> et ad diem furoris ducetur.<br class="calibre6"/>
<span id="x21_31" class="vn">31</span> Quis arguet coram eo viam ejus ?<br class="calibre6"/> et quæ fecit, quis reddet illi ?<br class="calibre6"/>
<span id="x21_32" class="vn">32</span> Ipse ad sepulchra ducetur,<br class="calibre6"/> et in congerie mortuorum vigilabit.<br class="calibre6"/>
<span id="x21_33" class="vn">33</span> Dulcis fuit glareis Cocyti,<br class="calibre6"/> et post se omnem hominem trahet,<br class="calibre6"/> et ante se innumerabiles.<br class="calibre6"/>
<span id="x21_34" class="vn">34</span> Quomodo igitur consolamini me frustra,<br class="calibre6"/> cum responsio vestra repugnare ostensa sit veritati ?</div>
</div><div class="calibre5" id="calibre_pb_21"></div></body></html>
