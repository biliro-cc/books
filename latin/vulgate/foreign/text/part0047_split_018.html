<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> In illa hora accesserunt discipuli ad Jesum, dicentes : Quis, putas, major est in regno cælorum ?
<span id="x18_2" class="vn">2</span> Et advocans Jesus parvulum, statuit eum in medio eorum,
<span id="x18_3" class="vn">3</span> et dixit : Amen dico vobis, nisi conversi fueritis, et efficiamini sicut parvuli, non intrabitis in regnum cælorum.
<span id="x18_4" class="vn">4</span> Quicumque ergo humiliaverit se sicut parvulus iste, hic est major in regno cælorum.
<span id="x18_5" class="vn">5</span> Et qui susceperit unum parvulum talem in nomine meo, me suscipit :
<span id="x18_6" class="vn">6</span> qui autem scandalizaverit unum de pusillis istis, qui in me credunt, expedit ei ut suspendatur mola asinaria in collo ejus, et demergatur in profundum maris.
<span id="x18_7" class="vn">7</span> Væ mundo a scandalis ! Necesse est enim ut veniant scandala : verumtamen væ homini illi, per quem scandalum venit.
<span id="x18_8" class="vn">8</span> Si autem manus tua, vel pes tuus scandalizat te, abscide eum, et projice abs te : bonum tibi est ad vitam ingredi debilem, vel claudum, quam duas manus vel duos pedes habentem mitti in ignem æternum.
<span id="x18_9" class="vn">9</span> Et si oculus tuus scandalizat te, erue eum, et projice abs te : bonum tibi est cum uno oculo in vitam intrare, quam duos oculos habentem mitti in gehennam ignis.
<span id="x18_10" class="vn">10</span> Videte ne contemnatis unum ex his pusillis : dico enim vobis, quia angeli eorum in cælis semper vident faciem Patris mei, qui in cælis est.
<span id="x18_11" class="vn">11</span> Venit enim Filius hominis salvare quod perierat.
<span id="x18_12" class="vn">12</span> Quid vobis videtur ? si fuerint alicui centum oves, et erravit una ex eis : nonne relinquit nonaginta novem in montibus, et vadit quærere eam quæ erravit ?
<span id="x18_13" class="vn">13</span> Et si contigerit ut inveniat eam : amen dico vobis, quia gaudet super eam magis quam super nonaginta novem, quæ non erraverunt.
<span id="x18_14" class="vn">14</span> Sic non est voluntas ante Patrem vestrum, qui in cælis est, ut pereat unus de pusillis istis.<br class="calibre6"/><br class="calibre6"/>
<span id="x18_15" class="vn">15</span> Si autem peccaverit in te frater tuus, vade, et corripe eum inter te, et ipsum solum : si te audierit, lucratus eris fratrem tuum.
<span id="x18_16" class="vn">16</span> Si autem te non audierit, adhibe tecum adhuc unum, vel duos, ut in ore duorum, vel trium testium stet omne verbum.
<span id="x18_17" class="vn">17</span> Quod si non audierit eos : dic ecclesiæ. Si autem ecclesiam non audierit, sit tibi sicut ethnicus et publicanus.
<span id="x18_18" class="vn">18</span> Amen dico vobis, quæcumque alligaveritis super terram, erunt ligata et in cælo : et quæcumque solveritis super terram, erunt soluta et in cælo.
<span id="x18_19" class="vn">19</span> Iterum dico vobis, quia si duo ex vobis consenserint super terram, de omni re quamcumque petierint, fiet illis a Patre meo, qui in cælis est.
<span id="x18_20" class="vn">20</span> Ubi enim sunt duo vel tres congregati in nomine meo, ibi sum in medio eorum.<br class="calibre6"/><br class="calibre6"/>
<span id="x18_21" class="vn">21</span> Tunc accedens Petrus ad eum, dixit : Domine, quoties peccabit in me frater meus, et dimittam ei ? usque septies ?
<span id="x18_22" class="vn">22</span> Dicit illi Jesus : Non dico tibi usque septies : sed usque septuagies septies.
<span id="x18_23" class="vn">23</span> Ideo assimilatum est regnum cælorum homini regi, qui voluit rationem ponere cum servis suis.
<span id="x18_24" class="vn">24</span> Et cum cœpisset rationem ponere, oblatus est ei unus, qui debebat ei decem millia talenta.
<span id="x18_25" class="vn">25</span> Cum autem non haberet unde redderet, jussit eum dominus ejus venundari, et uxorem ejus, et filios, et omnia quæ habebat, et reddi.
<span id="x18_26" class="vn">26</span> Procidens autem servus ille, orabat eum, dicens : Patientiam habe in me, et omnia reddam tibi.
<span id="x18_27" class="vn">27</span> Misertus autem dominus servi illius, dimisit eum, et debitum dimisit ei.
<span id="x18_28" class="vn">28</span> Egressus autem servus ille invenit unum de conservis suis, qui debebat ei centum denarios : et tenens suffocavit eum, dicens : Redde quod debes.
<span id="x18_29" class="vn">29</span> Et procidens conservus ejus, rogabat eum, dicens : Patientiam habe in me, et omnia reddam tibi.
<span id="x18_30" class="vn">30</span> Ille autem noluit : sed abiit, et misit eum in carcerem donec redderet debitum.
<span id="x18_31" class="vn">31</span> Videntes autem conservi ejus quæ fiebant, contristati sunt valde : et venerunt, et narraverunt domino suo omnia quæ facta fuerant.
<span id="x18_32" class="vn">32</span> Tunc vocavit illum dominus suus : et ait illi : Serve nequam, omne debitum dimisi tibi quoniam rogasti me :
<span id="x18_33" class="vn">33</span> nonne ergo oportuit et te misereri conservi tui, sicut et ego tui misertus sum ?
<span id="x18_34" class="vn">34</span> Et iratus dominus ejus tradidit eum tortoribus, quoadusque redderet universum debitum.
<span id="x18_35" class="vn">35</span> Sic et Pater meus cælestis faciet vobis, si non remiseritis unusquisque fratri suo de cordibus vestris.
</div><div class="calibre5" id="calibre_pb_18"></div></body></html>
