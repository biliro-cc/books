<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Et assumpsit Gorgias quinque millia virorum, et mille equites electos : et moverunt castra nocte,
<span id="x4_2" class="vn">2</span> ut applicarent ad castra Judæorum, et percuterent eos subito : et filii, qui erant ex arce, erant illis duces.
<span id="x4_3" class="vn">3</span> Et audivit Judas, et surrexit ipse et potentes percutere virtutem exercituum regis, qui erant in Emmaum :
<span id="x4_4" class="vn">4</span> adhuc enim dispersus erat exercitus a castris.
<span id="x4_5" class="vn">5</span> Et venit Gorgias in castra Judæ noctu, et neminem invenit : et quærebat eos in montibus, quoniam dixit : Fugiunt hi a nobis.
<span id="x4_6" class="vn">6</span> Et cum dies factus esset, apparuit Judas in campo cum tribus millibus virorum tantum, qui tegumenta et gladios non habebant :
<span id="x4_7" class="vn">7</span> et viderunt castra gentium valida, et loricatos et equitatus in circuitu eorum, et hi docti ad prælium.
<span id="x4_8" class="vn">8</span> Et ait Judas viris, qui secum erant : Ne timueritis multitudinem eorum, et impetum eorum ne formidetis.
<span id="x4_9" class="vn">9</span> Mementote qualiter salvi facti sunt patres nostri in mari Rubro, cum sequeretur eos Pharao cum exercitu multo.
<span id="x4_10" class="vn">10</span> Et nunc clamemus in cælum : et miserebitur nostri Dominus, et memor erit testamenti patrum nostrorum, et conteret exercitum istum ante faciem nostram hodie :
<span id="x4_11" class="vn">11</span> et scient omnes gentes quia est qui redimat et liberet Israël.
<span id="x4_12" class="vn">12</span> Et elevaverunt alienigenæ oculos suos, et viderunt eos venientes ex adverso.
<span id="x4_13" class="vn">13</span> Et exierunt de castris in prælium, et tuba cecinerunt hi qui erant cum Juda.
<span id="x4_14" class="vn">14</span> Et congressi sunt : et contritæ sunt gentes, et fugerunt in campum.
<span id="x4_15" class="vn">15</span> Novissimi autem omnes ceciderunt in gladio, et persecuti sunt eos usque Gezeron, et usque in campos Idumææ, et Azoti, et Jamniæ : et ceciderunt ex illis usque ad tria millia virorum.
<span id="x4_16" class="vn">16</span> Et reversus est Judas, et exercitus ejus sequens eum.
<span id="x4_17" class="vn">17</span> Dixitque ad populum : Non concupiscatis spolia : quia bellum contra nos est,
<span id="x4_18" class="vn">18</span> et Gorgias et exercitus ejus prope nos in monte : sed state nunc contra inimicos nostros, et expugnate eos, et sumetis postea spolia securi.
<span id="x4_19" class="vn">19</span> Et adhuc loquente Juda hæc, ecce apparuit pars quædam prospiciens de monte.
<span id="x4_20" class="vn">20</span> Et vidit Gorgias quod in fugam conversi sunt sui, et succenderunt castra : fumus enim, qui videbatur, declarabat quod factum est.
<span id="x4_21" class="vn">21</span> Quibus illi conspectis timuerunt valde, aspicientes simul et Judam, et exercitum in campo paratum ad prælium.
<span id="x4_22" class="vn">22</span> Et fugerunt omnes in campum alienigenarum :
<span id="x4_23" class="vn">23</span> et Judas reversus est ad spolia castrorum, et acceperunt aurum multum, et argentum, et hyacinthinum, et purpuram marinam, et opes magnas.
<span id="x4_24" class="vn">24</span> Et conversi, hymnum canebant, et benedicebant Deum in cælum, quoniam bonus est, quoniam in sæculum misericordia ejus.
<span id="x4_25" class="vn">25</span> Et facta est salus magna in Israël in die illa.
<span id="x4_26" class="vn">26</span> Quicumque autem alienigenarum evaserunt, venerunt, et nuntiaverunt Lysiæ universa quæ acciderant.
<span id="x4_27" class="vn">27</span> Quibus ille auditis, consternatus animo deficiebat : quod non qualia voluit, talia contigerunt in Israël, et qualia mandavit rex.<br class="calibre6"/><br class="calibre6"/>
<span id="x4_28" class="vn">28</span> Et sequenti anno, congregavit Lysias virorum electorum sexaginta millia, et equitum quinque millia, ut debellaret eos.
<span id="x4_29" class="vn">29</span> Et venerunt in Judæam, et castra posuerunt in Bethoron, et occurrit illis Judas cum decem millibus viris.
<span id="x4_30" class="vn">30</span> Et viderunt exercitum fortem, et oravit, et dixit : Benedictus es, salvator Israël, qui contrivisti impetum potentis in manu servi tui David, et tradidisti castra alienigenarum in manu Jonathæ filii Saul, et armigeri ejus.
<span id="x4_31" class="vn">31</span> Conclude exercitum istum in manu populi tui Israël, et confundantur in exercitu suo et equitibus.
<span id="x4_32" class="vn">32</span> Da illis formidinem, et tabefac audaciam virtutis eorum, et commoveantur contritione sua.
<span id="x4_33" class="vn">33</span> Dejice illos gladio diligentium te : et collaudent te omnes, qui noverunt nomen tuum, in hymnis.
<span id="x4_34" class="vn">34</span> Et commiserunt prælium : et ceciderunt de exercitu Lysiæ quinque millia virorum.
<span id="x4_35" class="vn">35</span> Videns autem Lysias fugam suorum, et Judæorum audaciam, et quod parati sunt aut vivere, aut mori fortiter, abiit Antiochiam, et elegit milites, ut multiplicati rursus venirent in Judæam.<br class="calibre6"/><br class="calibre6"/>
<span id="x4_36" class="vn">36</span> Dixit autem Judas, et fratres ejus : Ecce contriti sunt inimici nostri : ascendamus nunc mundare sancta, et renovare.
<span id="x4_37" class="vn">37</span> Et congregatus est omnis exercitus, et ascenderunt in montem Sion.
<span id="x4_38" class="vn">38</span> Et viderunt sanctificationem desertam, et altare profanatum, et portas exustas, et in atriis virgulta nata sicut in saltu vel in montibus, et pastophoria diruta.
<span id="x4_39" class="vn">39</span> Et sciderunt vestimenta sua, et planxerunt planctu magno, et imposuerunt cinerem super caput suum,
<span id="x4_40" class="vn">40</span> et ceciderunt in faciem super terram, et exclamaverunt tubis signorum, et clamaverunt in cælum.
<span id="x4_41" class="vn">41</span> Tunc ordinavit Judas viros ut pugnarent adversus eos qui erant in arce, donec emundarent sancta.
<span id="x4_42" class="vn">42</span> Et elegit sacerdotes sine macula, voluntatem habentes in lege Dei :
<span id="x4_43" class="vn">43</span> et mundaverunt sancta, et tulerunt lapides contaminationis in locum immundum.
<span id="x4_44" class="vn">44</span> Et cogitavit de altari holocaustorum, quod profanatum erat, quid de eo faceret.
<span id="x4_45" class="vn">45</span> Et incidit illis consilium bonum ut destruerent illud : ne forte illis esset in opprobrium, quia contaminaverunt illud gentes, et demoliti sunt illud.
<span id="x4_46" class="vn">46</span> Et reposuerunt lapides in monte domus in loco apto, quoadusque veniret propheta, et responderet de eis.
<span id="x4_47" class="vn">47</span> Et acceperunt lapides integros secundum legem, et ædificaverunt altare novum secundum illud quod fuit prius :
<span id="x4_48" class="vn">48</span> et ædificaverunt sancta, et quæ intra domum erant intrinsecus : et ædem, et atria sanctificaverunt.
<span id="x4_49" class="vn">49</span> Et fecerunt vasa sancta nova, et intulerunt candelabrum, et altare incensorum, et mensam, in templum.
<span id="x4_50" class="vn">50</span> Et incensum posuerunt super altare, et accenderunt lucernas quæ super candelabrum erant, et lucebant in templo.
<span id="x4_51" class="vn">51</span> Et posuerunt super mensam panes, et appenderunt vela, et consummaverunt omnia opera quæ fecerant.
<span id="x4_52" class="vn">52</span> Et ante matutinum surrexerunt quinta et vigesima die mensis noni (hic est mensis Casleu) centesimi quadragesimi octavi anni :
<span id="x4_53" class="vn">53</span> et obtulerunt sacrificium secundum legem super altare holocaustorum novum, quod fecerunt.
<span id="x4_54" class="vn">54</span> Secundum tempus et secundum diem in qua contaminaverunt illud gentes, in ipsa renovatum est in canticis, et citharis, et cinyris, et in cymbalis.
<span id="x4_55" class="vn">55</span> Et cecidit omnis populus in faciem, et adoraverunt, et benedixerunt in cælum eum, qui prosperavit eis.
<span id="x4_56" class="vn">56</span> Et fecerunt dedicationem altaris diebus octo, et obtulerunt holocausta cum lætitia, et sacrificium salutaris et laudis.
<span id="x4_57" class="vn">57</span> Et ornaverunt faciem templi coronis aureis et scutulis, et dedicaverunt portas et pastophoria, et imposuerunt eis januas.
<span id="x4_58" class="vn">58</span> Et facta est lætitia in populo magna valde, et aversum est opprobrium gentium.
<span id="x4_59" class="vn">59</span> Et statuit Judas, et fratres ejus, et universa ecclesia Israël, ut agatur dies dedicationis altaris in temporibus suis ab anno in annum per dies octo a quinta et vigesima die mensis Casleu, cum lætitia et gaudio.
<span id="x4_60" class="vn">60</span> Et ædificaverunt in tempore illo montem Sion, et per circuitum muros altos et turres firmas, nequando venirent gentes, et conculcarent eum sicut antea fecerunt.
<span id="x4_61" class="vn">61</span> Et collocavit illic exercitum, ut servarent eum, et munivit eum ad custodiendum Bethsuram, ut haberet populus munitionem contra faciem Idumææ.
</div><div class="calibre5" id="calibre_pb_4"></div></body></html>
