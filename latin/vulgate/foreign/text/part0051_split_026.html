<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Agrippa vero ad Paulum ait : Permittitur tibi loqui pro temetipso. Tunc Paulus extenta manu cœpit rationem reddere :
<span id="x26_2" class="vn">2</span> De omnibus quibus accusor a Judæis, rex Agrippa, æstimo me beatum apud te cum sim defensurus me hodie,
<span id="x26_3" class="vn">3</span> maxime te sciente omnia, et quæ apud Judæos sunt consuetudines et quæstiones : propter quod obsecro patienter me audias.
<span id="x26_4" class="vn">4</span> Et quidem vitam meam a juventute, quæ ab initio fuit in gente mea in Jerosolymis, noverunt omnes Judæi :
<span id="x26_5" class="vn">5</span> præscientes me ab initio (si velint testimonium perhibere) quoniam secundum certissimam sectam nostræ religionis vixi pharisæus.
<span id="x26_6" class="vn">6</span> Et nunc, in spe quæ ad patres nostros repromissionis facta est a Deo, sto judicio subjectus :
<span id="x26_7" class="vn">7</span> in quam duodecim tribus nostræ nocte ac die deservientes, sperant devenire. De qua spe accusor a Judæis, rex.
<span id="x26_8" class="vn">8</span> Quid incredibile judicatur apud vos, si Deus mortuos suscitat ?
<span id="x26_9" class="vn">9</span> Et ego quidem existimaveram me adversus nomen Jesu Nazareni debere multa contraria agere,
<span id="x26_10" class="vn">10</span> quod et feci Jerosolymis, et multos sanctorum ego in carceribus inclusi, a principibus sacerdotum potestate accepta : et cum occiderentur, detuli sententiam.
<span id="x26_11" class="vn">11</span> Et per omnes synagogas frequenter puniens eos, compellebam blasphemare : et amplius insaniens in eos, persequebar usque in exteras civitates.
<span id="x26_12" class="vn">12</span> In quibus dum irem Damascum cum potestate et permissu principum sacerdotum,
<span id="x26_13" class="vn">13</span> die media in via vidi, rex, de cælo supra splendorem solis circumfulsisse me lumen, et eos qui mecum simul erant.
<span id="x26_14" class="vn">14</span> Omnesque nos cum decidissemus in terram, audivi vocem loquentem mihi hebraica lingua : Saule, Saule, quid me persequeris ? durum est tibi contra stimulum calcitrare.
<span id="x26_15" class="vn">15</span> Ego autem dixi : Quis es, domine ? Dominus autem dixit : Ego sum Jesus, quem tu persequeris.
<span id="x26_16" class="vn">16</span> Sed exsurge, et sta super pedes tuos : ad hoc enim apparui tibi, ut constituam te ministrum, et testem eorum quæ vidisti, et eorum quibus apparebo tibi,
<span id="x26_17" class="vn">17</span> eripiens te de populo et gentibus, in quas nunc ego mitto te,
<span id="x26_18" class="vn">18</span> aperire oculos eorum, ut convertantur a tenebris ad lucem, et de potestate Satanæ ad Deum, ut accipiant remissionem peccatorum, et sortem inter sanctos, per fidem quæ est in me.
<span id="x26_19" class="vn">19</span> Unde, rex Agrippa, non fui incredulus cælesti visioni :
<span id="x26_20" class="vn">20</span> sed his qui sunt Damasci primum, et Jerosolymis, et in omnem regionem Judææ, et gentibus, annuntiabam, ut pœnitentiam agerent, et converterentur ad Deum, digna pœnitentiæ opera facientes.
<span id="x26_21" class="vn">21</span> Hac ex causa me Judæi, cum essem in templo, comprehensum tentabant interficere.
<span id="x26_22" class="vn">22</span> Auxilio autem adjutus Dei usque in hodiernum diem, sto, testificans minori atque majori, nihil extra dicens quam ea quæ prophetæ locuti sunt futura esse, et Moyses,
<span id="x26_23" class="vn">23</span> si passibilis Christus, si primus ex resurrectione mortuorum, lumen annuntiaturus est populo et gentibus.
<span id="x26_24" class="vn">24</span> Hæc loquente eo, et rationem reddente, Festus magna voce dixit : Insanis, Paule : multæ te litteræ ad insaniam convertunt.
<span id="x26_25" class="vn">25</span> Et Paulus : Non insanio, inquit, optime Feste, sed veritatis et sobrietatis verba loquor.
<span id="x26_26" class="vn">26</span> Scit enim de his rex, ad quem et constanter loquor : latere enim eum nihil horum arbitror. Neque enim in angulo quidquam horum gestum est.
<span id="x26_27" class="vn">27</span> Credis, rex Agrippa, prophetis ? Scio quia credis.
<span id="x26_28" class="vn">28</span> Agrippa autem ad Paulum : In modico suades me christianum fieri.
<span id="x26_29" class="vn">29</span> Et Paulus : Opto apud Deum, et in modico et in magno, non tantum te, sed etiam omnes qui audiunt hodie fieri tales, qualis et ego sum, exceptis vinculis his.
<span id="x26_30" class="vn">30</span> Et exsurrexit rex, et præses, et Bernice, et qui assidebant eis.
<span id="x26_31" class="vn">31</span> Et cum secessissent, loquebantur ad invicem, dicentes : Quia nihil morte aut vinculis dignum quid fecit homo iste.
<span id="x26_32" class="vn">32</span> Agrippa autem Festo dixit : Dimitti poterat homo hic, si non appellasset Cæsarem.
</div><div class="calibre5" id="calibre_pb_26"></div></body></html>
