<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c41" id="c41"><span class="chapter-num">41</span></a> <span id="x41_1" class="vn">1</span> Et introduxit me in templum, et mensus est frontes : sex cubitos latitudinis hinc, et sex cubitos latitudinis inde, latitudinem tabernaculi.
<span id="x41_2" class="vn">2</span> Et latitudo portæ decem cubitorum erat : et latera portæ, quinque cubitis hinc, et quinque cubitis inde : et mensus est longitudinem ejus quadraginta cubitorum, et latitudinem viginti cubitorum.
<span id="x41_3" class="vn">3</span> Et introgressus intrinsecus, mensus est in fronte portæ duos cubitos : et portam, sex cubitorum : et latitudinem portæ septem cubitorum.
<span id="x41_4" class="vn">4</span> Et mensus est longitudinem ejus viginti cubitorum, et latitudinem ejus viginti cubitorum, ante faciem templi. Et dixit ad me : Hoc est Sanctum sanctorum.
<span id="x41_5" class="vn">5</span> Et mensus est parietem domus sex cubitorum : et latitudinem lateris quatuor cubitorum undique per circuitum domus.
<span id="x41_6" class="vn">6</span> Latera autem, latus ad latus, bis triginta tria : et erant eminentia, quæ ingrederentur per parietem domus, in lateribus per circuitum, ut continerent, et non attingerent parietem templi.<br class="calibre6"/><br class="calibre6"/>
<span id="x41_7" class="vn">7</span> Et platea erat in rotundum, ascendens sursum per cochleam, et in cœnaculum templi deferebat per gyrum : idcirco latius erat templum in superioribus : et sic de inferioribus ascendebatur ad superiora in medium.
<span id="x41_8" class="vn">8</span> Et vidi in domo altitudinem per circuitum, fundata latera ad mensuram calami sex cubitorum spatio :
<span id="x41_9" class="vn">9</span> et latitudinem per parietem lateris forinsecus quinque cubitorum : et erat interior domus in lateribus domus.
<span id="x41_10" class="vn">10</span> Et inter gazophylacia latitudinem viginti cubitorum in circuitu domus undique,
<span id="x41_11" class="vn">11</span> et ostium lateris ad orationem : ostium unum ad viam aquilonis, et ostium unum ad viam australem : et latitudinem loci ad orationem, quinque cubitorum in circuitu.
<span id="x41_12" class="vn">12</span> Et ædificium, quod erat separatum, versumque ad viam respicientem ad mare, latitudinis septuaginta cubitorum : paries autem ædificii, quinque cubitorum latitudinis per circuitum : et longitudo ejus nonaginta cubitorum.<br class="calibre6"/><br class="calibre6"/>
<span id="x41_13" class="vn">13</span> Et mensus est domus longitudinem, centum cubitorum : et quod separatum erat ædificium, et parietes ejus, longitudinis centum cubitorum.
<span id="x41_14" class="vn">14</span> Latitudo autem ante faciem domus, et ejus quod erat separatum contra orientem, centum cubitorum.
<span id="x41_15" class="vn">15</span> Et mensus est longitudinem ædificii contra faciem ejus, quod erat separatum ad dorsum : ethecas ex utraque parte centum cubitorum : et templum interius, et vestibula atrii.
<span id="x41_16" class="vn">16</span> Limina, et fenestras obliquas, et ethecas in circuitu per tres partes, contra uniuscujusque limen, stratumque ligno per gyrum in circuitu : terra autem usque ad fenestras, et fenestræ clausæ super ostia.
<span id="x41_17" class="vn">17</span> Et usque ad domum interiorem, et forinsecus per omnem parietem in circuitu, intrinsecus et forinsecus, ad mensuram.
<span id="x41_18" class="vn">18</span> Et fabrefacta cherubim et palmæ : et palma inter cherub et cherub, duasque facies habebat cherub.
<span id="x41_19" class="vn">19</span> Faciem hominis juxta palmam ex hac parte, et faciem leonis juxta palmam ex alia parte : expressam per omnem domum in circuitu.
<span id="x41_20" class="vn">20</span> De terra usque ad superiora portæ, cherubim et palmæ cælatæ erant in pariete templi.
<span id="x41_21" class="vn">21</span> Limen quadrangulum, et facies sanctuarii, aspectus contra aspectum.
<span id="x41_22" class="vn">22</span> Altaris lignei trium cubitorum altitudo, et longitudo ejus duorum cubitorum : et anguli ejus, et longitudo ejus, et parietes ejus lignei. Et locutus est ad me : Hæc est mensa coram Domino.
<span id="x41_23" class="vn">23</span> Et duo ostia erant in templo et in sanctuario.
<span id="x41_24" class="vn">24</span> Et in duobus ostiis ex utraque parte bina erant ostiola quæ in se invicem plicabantur : bina enim ostia erant ex utraque parte ostiorum.
<span id="x41_25" class="vn">25</span> Et cælata erant in ipsis ostiis templi cherubim, et sculpturæ palmarum, sicut in parietibus quoque expressæ erant : quam ob rem et grossiora erant ligna in vestibuli fronte forinsecus.
<span id="x41_26" class="vn">26</span> Super quæ fenestræ obliquæ, et similitudo palmarum hinc atque inde in humerulis vestibuli, secundum latera domus, latitudinemque parietum.
</div><div class="calibre5" id="calibre_pb_41"></div></body></html>
