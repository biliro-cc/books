<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c28" id="c28"><span class="chapter-num">28</span></a><div class="poetry"> <span id="x28_1" class="vn">1</span> Qui vindicari vult, a Domino inveniet vindictam,<br class="calibre6"/> et peccata illius servans servabit.<br class="calibre6"/>
<span id="x28_2" class="vn">2</span> Relinque proximo tuo nocenti te,<br class="calibre6"/> et tunc deprecanti tibi peccata solventur.<br class="calibre6"/>
<span id="x28_3" class="vn">3</span> Homo homini reservat iram,<br class="calibre6"/> et a Deo quærit medelam :<br class="calibre6"/>
<span id="x28_4" class="vn">4</span> in hominem similem sibi non habet misericordiam,<br class="calibre6"/> et de peccatis suis deprecatur.<br class="calibre6"/>
<span id="x28_5" class="vn">5</span> Ipse cum caro sit reservat iram,<br class="calibre6"/> et propitiationem petit a Deo :<br class="calibre6"/> quis exorabit pro delictis illius ?<br class="calibre6"/>
<span id="x28_6" class="vn">6</span> Memento novissimorum, et desine inimicari :<br class="calibre6"/>
<span id="x28_7" class="vn">7</span> tabitudo enim et mors imminent in mandatis ejus.<br class="calibre6"/>
<span id="x28_8" class="vn">8</span> Memorare timorem Dei,<br class="calibre6"/> et non irascaris proximo.<br class="calibre6"/>
<span id="x28_9" class="vn">9</span> Memorare testamentum Altissimi,<br class="calibre6"/> et despice ignorantiam proximi.<br class="calibre6"/>
<span id="x28_10" class="vn">10</span> Abstine te a lite,<br class="calibre6"/> et minues peccata.<br class="calibre6"/>
<span id="x28_11" class="vn">11</span> Homo enim iracundus incendit litem,<br class="calibre6"/> et vir peccator turbabit amicos,<br class="calibre6"/> et in medio pacem habentium immittet inimicitiam.<br class="calibre6"/>
<span id="x28_12" class="vn">12</span> Secundum enim ligna silvæ sic ignis exardescit :<br class="calibre6"/> et secundum virtutem hominis sic iracundia illius erit,<br class="calibre6"/> et secundum substantiam suam exaltabit iram suam.<br class="calibre6"/>
<span id="x28_13" class="vn">13</span> Certamen festinatum incendit ignem,<br class="calibre6"/> et lis festinans effundit sanguinem :<br class="calibre6"/> et lingua testificans adducit mortem.<br class="calibre6"/>
<span id="x28_14" class="vn">14</span> Si sufflaveris in scintillam, quasi ignis exardebit :<br class="calibre6"/> et si exspueris super illam, extinguetur :<br class="calibre6"/> utraque ex ore proficiscuntur.</div><br class="calibre6"/><br class="calibre6"/>
<div class="poetry"><span id="x28_15" class="vn">15</span> Susurro et bilinguis maledictus,<br class="calibre6"/> multos enim turbabit pacem habentes.<br class="calibre6"/>
<span id="x28_16" class="vn">16</span> Lingua tertia multos commovit,<br class="calibre6"/> et dispersit illos de gente in gentem.<br class="calibre6"/>
<span id="x28_17" class="vn">17</span> Civitates muratas divitum destruxit,<br class="calibre6"/> et domus magnatorum effodit.<br class="calibre6"/>
<span id="x28_18" class="vn">18</span> Virtutes populorum concidit,<br class="calibre6"/> et gentes fortes dissolvit.<br class="calibre6"/>
<span id="x28_19" class="vn">19</span> Lingua tertia mulieres viratas ejecit,<br class="calibre6"/> et privavit illas laboribus suis.<br class="calibre6"/>
<span id="x28_20" class="vn">20</span> Qui respicit illam non habebit requiem,<br class="calibre6"/> nec habebit amicum in quo requiescat.<br class="calibre6"/>
<span id="x28_21" class="vn">21</span> Flagelli plaga livorem facit :<br class="calibre6"/> plaga autem linguæ comminuet ossa.<br class="calibre6"/>
<span id="x28_22" class="vn">22</span> Multi ceciderunt in ore gladii :<br class="calibre6"/> sed non sic quasi qui interierunt per linguam suam.<br class="calibre6"/>
<span id="x28_23" class="vn">23</span> Beatus qui tectus est a lingua nequam,<br class="calibre6"/> qui in iracundiam illius non transivit,<br class="calibre6"/> et qui non attraxit jugum illius,<br class="calibre6"/> et in vinculis ejus non est ligatus :<br class="calibre6"/>
<span id="x28_24" class="vn">24</span> jugum enim illius jugum ferreum est,<br class="calibre6"/> et vinculum illius vinculum æreum est ;<br class="calibre6"/>
<span id="x28_25" class="vn">25</span> mors illius mors nequissima :<br class="calibre6"/> et utilis potius infernus quam illa.<br class="calibre6"/>
<span id="x28_26" class="vn">26</span> Perseverantia illius non permanebit,<br class="calibre6"/> sed obtinebit vias injustorum,<br class="calibre6"/> et in flamma sua non comburet justos.<br class="calibre6"/>
<span id="x28_27" class="vn">27</span> Qui relinquunt Deum incident in illam,<br class="calibre6"/> et exardebit in illis, et non extinguetur,<br class="calibre6"/> et immittetur in illos quasi leo,<br class="calibre6"/> et quasi pardus lædet illos.<br class="calibre6"/>
<span id="x28_28" class="vn">28</span> Sepi aures tuas spinis :<br class="calibre6"/> linguam nequam noli audire :<br class="calibre6"/> et ori tuo facito ostia et seras.<br class="calibre6"/>
<span id="x28_29" class="vn">29</span> Aurum tuum et argentum tuum confla,<br class="calibre6"/> et verbis tuis facito stateram,<br class="calibre6"/> et frenos ori tuo rectos :<br class="calibre6"/>
<span id="x28_30" class="vn">30</span> et attende ne forte labaris in lingua,<br class="calibre6"/> et cadas in conspectu inimicorum insidiantium tibi,<br class="calibre6"/> et sit casus tuus insanabilis in mortem.</div>
</div><div class="calibre5" id="calibre_pb_28"></div></body></html>
