<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> In tempore illo dixit Dominus ad me : Dola tibi duas tabulas lapideas, sicut priores fuerunt, et ascende ad me in montem : faciesque arcam ligneam,
<span id="x10_2" class="vn">2</span> et scribam in tabulis verba quæ fuerunt in his qui ante confregisti : ponesque eas in arca.
<span id="x10_3" class="vn">3</span> Feci igitur arcam de lignis setim. Cumque dolassem duas tabulas lapideas instar priorum, ascendi in montem, habens eas in manibus.
<span id="x10_4" class="vn">4</span> Scripsitque in tabulis, juxta id quod prius scripserat, verba decem, quæ locutus est Dominus ad vos in monte de medio ignis, quando populus congregatus est : et dedit eas mihi.
<span id="x10_5" class="vn">5</span> Reversusque de monte, descendi, et posui tabulas in arcam, quam feceram, quæ hucusque ibi sunt, sicut mihi præcepit Dominus.
<span id="x10_6" class="vn">6</span> Filii autem Israël moverunt castra ex Beroth filiorum Jacan in Mosera, ubi Aaron mortuus ac sepultus est, pro quo sacerdotio functus est Eleazar filius ejus.
<span id="x10_7" class="vn">7</span> Inde venerunt in Gadgad : de quo loco profecti, castrametati sunt in Jetebatha, in terra aquarum atque torrentium.<br class="calibre6"/><br class="calibre6"/>
<span id="x10_8" class="vn">8</span> Eo tempore separavit tribum Levi, ut portaret arcam fœderis Domini, et staret coram eo in ministerio, ac benediceret in nomine illius usque in præsentem diem.
<span id="x10_9" class="vn">9</span> Quam ob rem non habuit Levi partem, neque possessionem cum fratribus suis : quia ipse Dominus possessio ejus est, sicut promisit ei Dominus Deus tuus.
<span id="x10_10" class="vn">10</span> Ego autem steti in monte, sicut prius, quadraginta diebus ac noctibus : exaudivitque me Dominus etiam hac vice, et te perdere noluit.
<span id="x10_11" class="vn">11</span> Dixitque mihi : Vade, et præcede populum, ut ingrediatur, et possideat terram, quam juravi patribus eorum ut traderem eis.<br class="calibre6"/><br class="calibre6"/>
<span id="x10_12" class="vn">12</span> Et nunc Israël, quid Dominus Deus tuus petit a te, nisi ut timeas Dominum Deum tuum, et ambules in viis ejus, et diligas eum, ac servias Domino Deo tuo in toto corde tuo, et in tota anima tua :
<span id="x10_13" class="vn">13</span> custodiasque mandata Domini, et cæremonias ejus, quas ego hodie præcipio tibi, ut bene sit tibi ?
<span id="x10_14" class="vn">14</span> En Domini Dei tui cælum est, et cælum cæli, terra, et omnia quæ in ea sunt :
<span id="x10_15" class="vn">15</span> et tamen patribus tuis conglutinatus est Dominus, et amavit eos, elegitque semen eorum post eos, id est, vos, de cunctis gentibus, sicut hodie comprobatur.
<span id="x10_16" class="vn">16</span> Circumcidite igitur præputium cordis vestri, et cervicem vestram ne induretis amplius :
<span id="x10_17" class="vn">17</span> quia Dominus Deus vester ipse est Deus deorum, et Dominus dominantium, Deus magnus, et potens, et terribilis, qui personam non accipit, nec munera.
<span id="x10_18" class="vn">18</span> Facit judicium pupillo et viduæ ; amat peregrinum, et dat ei victum atque vestitum.
<span id="x10_19" class="vn">19</span> Et vos ergo amate peregrinos, quia et ipsi fuistis advenæ in terra Ægypti.
<span id="x10_20" class="vn">20</span> Dominum Deum tuum timebis, et ei soli servies : ipsi adhærebis, jurabisque in nomine illius.
<span id="x10_21" class="vn">21</span> Ipse est laus tua, et Deus tuus, qui fecit tibi hæc magnalia et terribilia, quæ viderunt oculi tui.
<span id="x10_22" class="vn">22</span> In septuaginta animabus descenderunt patres tui in Ægyptum, et ecce nunc multiplicavit te Dominus Deus tuus sicut astra cæli.
</div><div class="calibre5" id="calibre_pb_10"></div></body></html>
