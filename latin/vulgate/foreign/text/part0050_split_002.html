<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Et die tertia nuptiæ factæ sunt in Cana Galilææ, et erat mater Jesu ibi.
<span id="x2_2" class="vn">2</span> Vocatus est autem et Jesus, et discipuli ejus, ad nuptias.
<span id="x2_3" class="vn">3</span> Et deficiente vino, dicit mater Jesu ad eum : Vinum non habent.
<span id="x2_4" class="vn">4</span> Et dicit ei Jesus : Quid mihi et tibi est, mulier ? nondum venit hora mea.
<span id="x2_5" class="vn">5</span> Dicit mater ejus ministris : Quodcumque dixerit vobis, facite.
<span id="x2_6" class="vn">6</span> Erant autem ibi lapideæ hydriæ sex positæ secundum purificationem Judæorum, capientes singulæ metretas binas vel ternas.
<span id="x2_7" class="vn">7</span> Dicit eis Jesus : Implete hydrias aqua. Et impleverunt eas usque ad summum.
<span id="x2_8" class="vn">8</span> Et dicit eis Jesus : Haurite nunc, et ferte architriclino. Et tulerunt.
<span id="x2_9" class="vn">9</span> Ut autem gustavit architriclinus aquam vinum factam, et non sciebat unde esset, ministri autem sciebant, qui hauserant aquam : vocat sponsum architriclinus,
<span id="x2_10" class="vn">10</span> et dicit ei : Omnis homo primum bonum vinum ponit et cum inebriati fuerint, tunc id, quod deterius est. Tu autem servasti bonum vinum usque adhuc.
<span id="x2_11" class="vn">11</span> Hoc fecit initium signorum Jesus in Cana Galilææ ; et manifestavit gloriam suam, et crediderunt in eum discipuli ejus.
<span id="x2_12" class="vn">12</span> Post hoc descendit Capharnaum ipse, et mater ejus, et fratres ejus, et discipuli ejus : et ibi manserunt non multis diebus.<br class="calibre6"/><br class="calibre6"/>
<span id="x2_13" class="vn">13</span> Et prope erat Pascha Judæorum, et ascendit Jesus Jerosolymam :
<span id="x2_14" class="vn">14</span> et invenit in templo vendentes boves, et oves, et columbas, et numularios sedentes.
<span id="x2_15" class="vn">15</span> Et cum fecisset quasi flagellum de funiculis, omnes ejecit de templo, oves quoque, et boves, et numulariorum effudit æs, et mensas subvertit.
<span id="x2_16" class="vn">16</span> Et his qui columbas vendebant, dixit : Auferte ista hinc, et nolite facere domum patris mei, domum negotiationis.
<span id="x2_17" class="vn">17</span> Recordati sunt vero discipuli ejus quia scriptum est : Zelus domus tuæ comedit me.
<span id="x2_18" class="vn">18</span> Responderunt ergo Judæi, et dixerunt ei : Quod signum ostendis nobis, quia hæc facis ?
<span id="x2_19" class="vn">19</span> Respondit Jesus, et dixit eis : Solvite templum hoc, et in tribus diebus excitabo illud.
<span id="x2_20" class="vn">20</span> Dixerunt ergo Judæi : Quadraginta et sex annis ædificatum est templum hoc, et tu in tribus diebus excitabis illud ?
<span id="x2_21" class="vn">21</span> Ille autem dicebat de templo corporis sui.
<span id="x2_22" class="vn">22</span> Cum ergo resurrexisset a mortuis, recordati sunt discipuli ejus, quia hoc dicebat, et crediderunt scripturæ et sermoni quem dixit Jesus.
<span id="x2_23" class="vn">23</span> Cum autem esset Jerosolymis in Pascha in die festo, multi crediderunt in nomine ejus, videntes signa ejus, quæ faciebat.
<span id="x2_24" class="vn">24</span> Ipse autem Jesus non credebat semetipsum eis, eo quod ipse nosset omnes,
<span id="x2_25" class="vn">25</span> et quia opus ei non erat ut quis testimonium perhiberet de homine : ipse enim sciebat quid esset in homine.
</div><div class="calibre5" id="calibre_pb_2"></div></body></html>
