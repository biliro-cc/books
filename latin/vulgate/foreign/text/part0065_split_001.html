<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Multifariam, multisque modis olim Deus loquens patribus in prophetis :
<span id="x1_2" class="vn">2</span> novissime, diebus istis locutus est nobis in Filio, quem constituit hæredem universorum, per quem fecit et sæcula :
<span id="x1_3" class="vn">3</span> qui cum sit splendor gloriæ, et figura substantiæ ejus, portansque omnia verbo virtutis suæ, purgationem peccatorum faciens, sedet ad dexteram majestatis in excelsis :
<span id="x1_4" class="vn">4</span> tanto melior angelis effectus, quanto differentius præ illis nomen hæreditavit.
<span id="x1_5" class="vn">5</span> Cui enim dixit aliquando angelorum : Filius meus es tu, ego hodie genui te ? Et rursum : Ego ero illi in patrem, et ipse erit mihi in filium ?
<span id="x1_6" class="vn">6</span> Et cum iterum introducit primogenitum in orbem terræ, dicit : Et adorent eum omnes angeli Dei.
<span id="x1_7" class="vn">7</span> Et ad angelos quidem dicit : Qui facit angelos suos spiritus, et ministros suos flammam ignis.
<span id="x1_8" class="vn">8</span> Ad Filium autem : Thronus tuus Deus in sæculum sæculi : virga æquitatis, virga regni tui.
<span id="x1_9" class="vn">9</span> Dilexisti justitiam, et odisti iniquitatem : propterea unxit te Deus, Deus tuus, oleo exultationis præ participibus tuis.
<span id="x1_10" class="vn">10</span> Et : Tu in principio, Domine, terram fundasti : et opera manuum tuarum sunt cæli.
<span id="x1_11" class="vn">11</span> Ipsi peribunt, tu autem permanebis, et omnes ut vestimentum veterascent :
<span id="x1_12" class="vn">12</span> et velut amictum mutabis eos, et mutabuntur : tu autem idem ipse es, et anni tui non deficient.
<span id="x1_13" class="vn">13</span> Ad quem autem angelorum dixit aliquando : Sede a dextris meis, quoadusque ponam inimicos tuos scabellum pedum tuorum ?
<span id="x1_14" class="vn">14</span> Nonne omnes sunt administratorii spiritus, in ministerium missi propter eos, qui hæreditatem capient salutis ?
</div><div class="calibre5" id="calibre_pb_1"></div></body></html>
