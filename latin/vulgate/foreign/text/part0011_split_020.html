<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Porro Benadad rex Syriæ congregavit omnem exercitum suum, et triginta duos reges secum, et equos, et currus : et ascendens pugnabat contra Samariam, et obsidebat eam.
<span id="x20_2" class="vn">2</span> Mittensque nuntios ad Achab regem Israël in civitatem,
<span id="x20_3" class="vn">3</span> ait : Hæc dicit Benadad : Argentum tuum, et aurum tuum meum est : et uxores tuæ, et filii tui optimi, mei sunt.
<span id="x20_4" class="vn">4</span> Responditque rex Israël : Juxta verbum tuum, domine mi rex, tuus sum ego, et omnia mea.
<span id="x20_5" class="vn">5</span> Revertentesque nuntii, dixerunt : Hæc dicit Benadad, qui misit nos ad te : Argentum tuum, et aurum tuum, et uxores tuas, et filios tuos, dabis mihi.
<span id="x20_6" class="vn">6</span> Cras igitur hac eadem hora mittam servos meos ad te, et scrutabuntur domum tuam, et domum servorum tuorum : et omne quod eis placuerit, ponent in manibus suis, et auferent.
<span id="x20_7" class="vn">7</span> Vocavit autem rex Israël omnes seniores terræ, et ait : Animadvertite, et videte quoniam insidietur nobis : misit enim ad me pro uxoribus meis, et filiis, et pro argento et auro : et non abnui.
<span id="x20_8" class="vn">8</span> Dixeruntque omnes majores natu, et universus populus, ad eum : Non audias, neque acquiescas illi.
<span id="x20_9" class="vn">9</span> Respondit itaque nuntiis Benadad : Dicite domino meo regi : Omnia propter quæ misisti ad me servum tuum in initio, faciam : hanc autem rem facere non possum.
<span id="x20_10" class="vn">10</span> Reversique nuntii retulerunt ei. Qui remisit, et ait : Hæc faciant mihi dii, et hæc addant, si suffecerit pulvis Samariæ pugillis omnis populi qui sequitur me.
<span id="x20_11" class="vn">11</span> Et respondens rex Israël, ait : Dicite ei : Ne glorietur, accinctus æque ut discinctus.
<span id="x20_12" class="vn">12</span> Factum est autem cum audisset Benadad verbum istud, bibebat ipse et reges in umbraculis : et ait servis suis : Circumdate civitatem. Et circumdederunt eam.<br class="calibre6"/><br class="calibre6"/>
<span id="x20_13" class="vn">13</span> Et ecce propheta unus accedens ad Achab regem Israël, ait ei : Hæc dicit Dominus : Certe vidisti omnem multitudinem hanc nimiam ? ecce ego tradam eam in manu tua hodie, ut scias quia ego sum Dominus.
<span id="x20_14" class="vn">14</span> Et ait Achab : Per quem ? Dixitque ei : Hæc dicit Dominus : Per pedissequos principum provinciarum. Et ait : Quis incipiet præliari ? Et ille dixit : Tu.
<span id="x20_15" class="vn">15</span> Recensuit ergo pueros principum provinciarum, et reperit numerum ducentorum triginta duorum : et recensuit post eos populum, omnes filios Israël, septem millia.
<span id="x20_16" class="vn">16</span> Et egressi sunt meridie. Benadad autem bibebat temulentus in umbraculo suo, et reges triginta duo cum eo, qui ad auxilium ejus venerant.
<span id="x20_17" class="vn">17</span> Egressi sunt autem pueri principum provinciarum in prima fronte. Misit itaque Benadad : qui nuntiaverunt ei, dicentes : Viri egressi sunt de Samaria.
<span id="x20_18" class="vn">18</span> Et ille ait : Sive pro pace veniunt, apprehendite eos vivos : sive ut prælientur, vivos eos capite.
<span id="x20_19" class="vn">19</span> Egressi sunt ergo pueri principum provinciarum, ac reliquus exercitus sequebatur :
<span id="x20_20" class="vn">20</span> et percussit unusquisque virum qui contra se veniebat : fugeruntque Syri, et persecutus est eos Israël. Fugit quoque Benadad rex Syriæ in equo cum equitibus suis.
<span id="x20_21" class="vn">21</span> Necnon egressus rex Israël percussit equos et currus, et percussit Syriam plaga magna.
<span id="x20_22" class="vn">22</span> Accedens autem propheta ad regem Israël, dixit ei : Vade, et confortare, et scito, et vide quid facias : sequenti enim anno rex Syriæ ascendet contra te.<br class="calibre6"/><br class="calibre6"/>
<span id="x20_23" class="vn">23</span> Servi vero regis Syriæ dixerunt ei : Dii montium sunt dii eorum, ideo superaverunt nos : sed melius est ut pugnemus contra eos in campestribus, et obtinebimus eos.
<span id="x20_24" class="vn">24</span> Tu ergo verbum hoc fac : amove reges singulos ab exercitu tuo, et pone principes pro eis :
<span id="x20_25" class="vn">25</span> et instaura numerum militum qui ceciderunt de tuis, et equos secundum equos pristinos, et currus secundum currus quos ante habuisti : et pugnabimus contra eos in campestribus, et videbis quod obtinebimus eos. Credidit consilio eorum, et fecit ita.
<span id="x20_26" class="vn">26</span> Igitur postquam annus transierat, recensuit Benadad Syros, et ascendit in Aphec ut pugnaret contra Israël.
<span id="x20_27" class="vn">27</span> Porro filii Israël recensiti sunt, et acceptis cibariis profecti ex adverso, castraque metati sunt contra eos, quasi duo parvi greges caprarum : Syri autem repleverunt terram.
<span id="x20_28" class="vn">28</span> (Et accedens unus vir Dei, dixit ad regem Israël : Hæc dicit Dominus : Quia dixerunt Syri : Deus montium est Dominus, et non est Deus vallium : dabo omnem multitudinem hanc grandem in manu tua, et scietis quia ego sum Dominus.)
<span id="x20_29" class="vn">29</span> Dirigebantque septem diebus ex adverso hi atque illi acies, septima autem die commissum est bellum : percusseruntque filii Israël de Syris centum millia peditum in die una.
<span id="x20_30" class="vn">30</span> Fugerunt autem qui remanserant in Aphec, in civitatem : et cecidit murus super viginti septem millia hominum qui remanserant. Porro Benadad fugiens ingressus est civitatem, in cubiculum quod erat intra cubiculum.
<span id="x20_31" class="vn">31</span> Dixeruntque ei servi sui : Ecce, audivimus quod reges domus Israël clementes sint : ponamus itaque saccos in lumbis nostris, et funiculos in capitibus nostris, et egrediamur ad regem Israël : forsitan salvabit animas nostras.
<span id="x20_32" class="vn">32</span> Accinxerunt saccis lumbos suos, et posuerunt funiculos in capitibus suis, veneruntque ad regem Israël, et dixerunt ei : Servus tuus Benadad dicit : Vivat, oro te, anima mea. Et ille ait : Si adhuc vivit, frater meus est.
<span id="x20_33" class="vn">33</span> Quod acceperunt viri pro omine : et festinantes rapuerunt verbum ex ore ejus, atque dixerunt : Frater tuus Benadad. Et dixit eis : Ite, et adducite eum ad me. Egressus est ergo ad eum Benadad, et levavit eum in currum suum.
<span id="x20_34" class="vn">34</span> Qui dixit ei : Civitates quas tulit pater meus a patre tuo, reddam : et plateas fac tibi in Damasco, sicut fecit pater meus in Samaria, et ego fœderatus recedam a te. Pepigit ergo fœdus, et dimisit eum.<br class="calibre6"/><br class="calibre6"/>
<span id="x20_35" class="vn">35</span> Tunc vir quidam de filiis prophetarum dixit ad socium suum in sermone Domini : Percute me. At ille noluit percutere.
<span id="x20_36" class="vn">36</span> Cui ait : Quia noluisti audire vocem Domini, ecce recedes a me, et percutiet te leo. Cumque paululum recessisset ab eo, invenit eum leo, atque percussit.
<span id="x20_37" class="vn">37</span> Sed et alterum inveniens virum, dixit ad eum : Percute me. Qui percussit eum, et vulneravit.
<span id="x20_38" class="vn">38</span> Abiit ergo propheta, et occurrit regi in via, et mutavit aspersione pulveris os et oculos suos.
<span id="x20_39" class="vn">39</span> Cumque rex transisset, clamavit ad regem, et ait : Servus tuus egressus est ad præliandum cominus : cumque fugisset vir unus, adduxit eum quidam ad me, et ait : Custodi virum istum : qui si lapsus fuerit, erit anima tua pro anima ejus, aut talentum argenti appendes.
<span id="x20_40" class="vn">40</span> Dum autem ego turbatus huc illucque me verterem, subito non comparuit. Et ait rex Israël ad eum : Hoc est judicium tuum, quod ipse decrevisti.
<span id="x20_41" class="vn">41</span> At ille statim abstersit pulverem de facie sua, et cognovit eum rex Israël, quod esset de prophetis.
<span id="x20_42" class="vn">42</span> Qui ait ad eum : Hæc dicit Dominus : Quia dimisisti virum dignum morte de manu tua, erit anima tua pro anima ejus, et populus tuus pro populo ejus.
<span id="x20_43" class="vn">43</span> Reversus est igitur rex Israël in domum suam, audire contemnens, et furibundus venit in Samariam.
</div><div class="calibre5" id="calibre_pb_20"></div></body></html>
