<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a> <span id="x30_1" class="vn">1</span> Facies quoque altare ad adolendum thymiama, de lignis setim,
<span id="x30_2" class="vn">2</span> habens cubitum longitudinis, et alterum latitudinis, id est, quadrangulum, et duos cubitos in altitudine. Cornua ex ipso procedent.
<span id="x30_3" class="vn">3</span> Vestiesque illud auro purissimo, tam craticulam ejus, quam parietes per circuitum, et cornua. Faciesque ei coronam aureolam per gyrum,
<span id="x30_4" class="vn">4</span> et duos annulos aureos sub corona per singula latera, ut mittantur in eos vectes, et altare portetur.
<span id="x30_5" class="vn">5</span> Ipsos quoque vectes facies de lignis setim, et inaurabis.
<span id="x30_6" class="vn">6</span> Ponesque altare contra velum, quod ante arcum pendet testimonii coram propitiatorio quo tegitur testimonium, ubi loquar tibi.
<span id="x30_7" class="vn">7</span> Et adolebit incensum super eo Aaron, suave fragrans, mane. Quando componet lucernas, incendet illud :
<span id="x30_8" class="vn">8</span> et quando collocabit eas ad vesperum, uret thymiama sempiternum coram Domino in generationes vestras.
<span id="x30_9" class="vn">9</span> Non offeretis super eo thymiama compositionis alterius, nec oblationem, et victimam, nec libabitis libamina.
<span id="x30_10" class="vn">10</span> Et deprecabitur Aaron super cornua ejus semel per annum, in sanguine quod oblatum est pro peccato, et placabit super eo in generationibus vestris. Sanctum sanctorum erit Domino.<br class="calibre6"/><br class="calibre6"/>
<span id="x30_11" class="vn">11</span> Locutusque est Dominus ad Moysen, dicens :
<span id="x30_12" class="vn">12</span> Quando tuleris summam filiorum Israël juxta numerum, dabunt singuli pretium pro animabus suis Domino, et non erit plaga in eis, cum fuerint recensiti.
<span id="x30_13" class="vn">13</span> Hoc autem dabit omnis qui transit ad nomen, dimidium sicli juxta mensuram templi (siclus viginti obolos habet) ; media pars sicli offeretur Domino.
<span id="x30_14" class="vn">14</span> Qui habetur in numero, a viginti annis et supra, dabit pretium.
<span id="x30_15" class="vn">15</span> Dives non addet ad medium sicli, et pauper nihil minuet.
<span id="x30_16" class="vn">16</span> Susceptamque pecuniam, quæ collata est a filiis Israël, trades in usus tabernaculi testimonii, ut sit monimentum eorum coram Domino, et propitietur animabus eorum.<br class="calibre6"/><br class="calibre6"/>
<span id="x30_17" class="vn">17</span> Locutusque est Dominus ad Moysen, dicens :
<span id="x30_18" class="vn">18</span> Facies et labrum æneum cum basi sua ad lavandum : ponesque illud inter tabernaculum testimonii et altare. Et missa aqua,
<span id="x30_19" class="vn">19</span> lavabunt in ea Aaron et filii ejus manus suas ac pedes,
<span id="x30_20" class="vn">20</span> quando ingressuri sunt tabernaculum testimonii, et quando accessuri sunt ad altare, ut offerant in eo thymiama Domino,
<span id="x30_21" class="vn">21</span> ne forte moriantur ; legitimum sempiternum erit ipsi, et semini ejus per successiones.<br class="calibre6"/><br class="calibre6"/>
<span id="x30_22" class="vn">22</span> Locutusque est Dominus ad Moysen,
<span id="x30_23" class="vn">23</span> dicens : Sume tibi aromata, primæ myrrhæ et electæ quingentos siclos, et cinnamomi medium, id est, ducentos quinquaginta siclos, calami similiter ducentos quinquaginta,
<span id="x30_24" class="vn">24</span> casiæ autem quingentos siclos, in pondere sanctuarii, olei de olivetis mensuram hin :
<span id="x30_25" class="vn">25</span> faciesque unctionis oleum sanctum, unguentum compositum opere unguentarii,
<span id="x30_26" class="vn">26</span> et unges ex eo tabernaculum testimonii, et arcam testamenti,
<span id="x30_27" class="vn">27</span> mensamque cum vasis suis, et candelabrum, et utensilia ejus, altaria thymiamatis,
<span id="x30_28" class="vn">28</span> et holocausti, et universam supellectilem quæ ad cultum eorum pertinet.
<span id="x30_29" class="vn">29</span> Sanctificabisque omnia, et erunt Sancta sanctorum ; qui tetigerit ea, sanctificabitur.
<span id="x30_30" class="vn">30</span> Aaron et filios ejus unges, sanctificabisque eos, ut sacerdotio fungantur mihi.
<span id="x30_31" class="vn">31</span> Filiis quoque Israël dices : Hoc oleum unctionis sanctum erit mihi in generationes vestras.
<span id="x30_32" class="vn">32</span> Caro hominis non ungetur ex eo, et juxta compositionem ejus non facietis aliud, quia sanctificatum est, et sanctum erit vobis.
<span id="x30_33" class="vn">33</span> Homo quicumque tale composuerit, et dederit ex eo alieno, exterminabitur de populo suo.
<span id="x30_34" class="vn">34</span> Dixitque Dominus ad Moysen : Sume tibi aromata, stacten et onycha, galbanum boni odoris, et thus lucidissimum ; æqualis ponderis erunt omnia :
<span id="x30_35" class="vn">35</span> faciesque thymiama compositum opere unguentarii, mistum diligenter, et purum, et sanctificatione dignissimum.
<span id="x30_36" class="vn">36</span> Cumque in tenuissimum pulverem universa contuderis, pones ex eo coram tabernaculo testimonii, in quo loco apparebo tibi. Sanctum sanctorum erit vobis thymiama.
<span id="x30_37" class="vn">37</span> Talem compositionem non facietis in usus vestros, quia sanctum est Domino.
<span id="x30_38" class="vn">38</span> Homo quicumque fecerit simile, ut odore illius perfruatur, peribit de populis suis.
</div><div class="calibre5" id="calibre_pb_30"></div></body></html>
