<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c45" id="c45"><span class="chapter-num">45</span></a> <span id="x45_1" class="vn">1</span> In finem, filiis Core, pro arcanis. Psalmus.
<div class="poetry"><span id="x45_2" class="vn">2</span> Deus noster refugium et virtus ;<br class="calibre6"/> adjutor in tribulationibus quæ invenerunt nos nimis.<br class="calibre6"/>
<span id="x45_3" class="vn">3</span> Propterea non timebimus dum turbabitur terra,<br class="calibre6"/> et transferentur montes in cor maris.<br class="calibre6"/>
<span id="x45_4" class="vn">4</span> Sonuerunt, et turbatæ sunt aquæ eorum ;<br class="calibre6"/> conturbati sunt montes in fortitudine ejus.<br class="calibre6"/>
<span id="x45_5" class="vn">5</span> Fluminis impetus lætificat civitatem Dei :<br class="calibre6"/> sanctificavit tabernaculum suum Altissimus.<br class="calibre6"/>
<span id="x45_6" class="vn">6</span> Deus in medio ejus, non commovebitur ;<br class="calibre6"/> adjuvabit eam Deus mane diluculo.<br class="calibre6"/>
<span id="x45_7" class="vn">7</span> Conturbatæ sunt gentes, et inclinata sunt regna :<br class="calibre6"/> dedit vocem suam, mota est terra.<br class="calibre6"/>
<span id="x45_8" class="vn">8</span> Dominus virtutum nobiscum ;<br class="calibre6"/> susceptor noster Deus Jacob.<br class="calibre6"/>
<span id="x45_9" class="vn">9</span> Venite, et videte opera Domini,<br class="calibre6"/> quæ posuit prodigia super terram,<br class="calibre6"/>
<span id="x45_10" class="vn">10</span> auferens bella usque ad finem terræ.<br class="calibre6"/> Arcum conteret, et confringet arma,<br class="calibre6"/> et scuta comburet igni.<br class="calibre6"/>
<span id="x45_11" class="vn">11</span> Vacate, et videte quoniam ego sum Deus ;<br class="calibre6"/> exaltabor in gentibus, et exaltabor in terra.<br class="calibre6"/>
<span id="x45_12" class="vn">12</span> Dominus virtutum nobiscum ;<br class="calibre6"/> susceptor noster Deus Jacob.</div>
</div><div class="calibre5" id="calibre_pb_45"></div></body></html>
