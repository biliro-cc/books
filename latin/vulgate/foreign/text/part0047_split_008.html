<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Cum autem descendisset de monte, secutæ sunt eum turbæ multæ :
<span id="x8_2" class="vn">2</span> et ecce leprosus veniens, adorabat eum, dicens : Domine, si vis, potes me mundare.
<span id="x8_3" class="vn">3</span> Et extendens Jesus manum, tetigit eum, dicens : Volo : mundare. Et confestim mundata est lepra ejus.
<span id="x8_4" class="vn">4</span> Et ait illi Jesus : Vide, nemini dixeris : sed vade, ostende te sacerdoti, et offer munus, quod præcepit Moyses, in testimonium illis.<br class="calibre6"/><br class="calibre6"/>
<span id="x8_5" class="vn">5</span> Cum autem introisset Capharnaum, accessit ad eum centurio, rogans eum,
<span id="x8_6" class="vn">6</span> et dicens : Domine, puer meus jacet in domo paralyticus, et male torquetur.
<span id="x8_7" class="vn">7</span> Et ait illi Jesus : Ego veniam, et curabo eum.
<span id="x8_8" class="vn">8</span> Et respondens centurio, ait : Domine, non sum dignus ut intres sub tectum meum : sed tantum dic verbo, et sanabitur puer meus.
<span id="x8_9" class="vn">9</span> Nam et ego homo sum sub potestate constitutus, habens sub me milites, et dico huic : Vade, et vadit : et alii : Veni, et venit : et servo meo : Fac hoc, et facit.
<span id="x8_10" class="vn">10</span> Audiens autem Jesus miratus est, et sequentibus se dixit : Amen dico vobis, non inveni tantam fidem in Israël.
<span id="x8_11" class="vn">11</span> Dico autem vobis, quod multi ab oriente et occidente venient, et recumbent cum Abraham, et Isaac, et Jacob in regno cælorum :
<span id="x8_12" class="vn">12</span> filii autem regni ejicientur in tenebras exteriores : ibi erit fletus et stridor dentium.
<span id="x8_13" class="vn">13</span> Et dixit Jesus centurioni : Vade, et sicut credidisti, fiat tibi. Et sanatus est puer in illa hora.<br class="calibre6"/><br class="calibre6"/>
<span id="x8_14" class="vn">14</span> Et cum venisset Jesus in domum Petri, vidit socrum ejus jacentem, et febricitantem :
<span id="x8_15" class="vn">15</span> et tetigit manum ejus, et dimisit eam febris, et surrexit, et ministrabat eis.<br class="calibre6"/><br class="calibre6"/>
<span id="x8_16" class="vn">16</span> Vespere autem facto, obtulerunt ei multos dæmonia habentes : et ejiciebat spiritus verbo, et omnes male habentes curavit :
<span id="x8_17" class="vn">17</span> ut adimpleretur quod dictum est per Isaiam prophetam, dicentem : <div class="poetry">Ipse infirmitates nostras accepit :<br class="calibre6"/> et ægrotationes nostras portavit.</div>
<span id="x8_18" class="vn">18</span> Videns autem Jesus turbas multas circum se, jussit ire trans fretum.<br class="calibre6"/><br class="calibre6"/>
<span id="x8_19" class="vn">19</span> Et accedens unus scriba, ait illi : Magister, sequar te, quocumque ieris.
<span id="x8_20" class="vn">20</span> Et dicit ei Jesus : Vulpes foveas habent, et volucres cæli nidos ; Filius autem hominis non habet ubi caput reclinet.
<span id="x8_21" class="vn">21</span> Alius autem de discipulis ejus ait illi : Domine, permitte me primum ire, et sepelire patrem meum.
<span id="x8_22" class="vn">22</span> Jesus autem ait illi : Sequere me, et dimitte mortuos sepelire mortuos suos.<br class="calibre6"/><br class="calibre6"/>
<span id="x8_23" class="vn">23</span> Et ascendente eo in naviculam, secuti sunt eum discipuli ejus :
<span id="x8_24" class="vn">24</span> et ecce motus magnus factus est in mari, ita ut navicula operiretur fluctibus : ipse vero dormiebat.
<span id="x8_25" class="vn">25</span> Et accesserunt ad eum discipuli ejus, et suscitaverunt eum, dicentes : Domine, salva nos : perimus.
<span id="x8_26" class="vn">26</span> Et dicit eis Jesus : Quid timidi estis, modicæ fidei ? Tunc surgens imperavit ventis, et mari, et facta est tranquillitas magna.
<span id="x8_27" class="vn">27</span> Porro homines mirati sunt, dicentes : Qualis est hic, quia venti et mare obediunt ei ?<br class="calibre6"/><br class="calibre6"/>
<span id="x8_28" class="vn">28</span> Et cum venisset trans fretum in regionem Gerasenorum, occurrerunt ei duo habentes dæmonia, de monumentis exeuntes, sævi nimis, ita ut nemo posset transire per viam illam.
<span id="x8_29" class="vn">29</span> Et ecce clamaverunt, dicentes : Quid nobis et tibi, Jesu fili Dei ? Venisti huc ante tempus torquere nos ?
<span id="x8_30" class="vn">30</span> Erat autem non longe ab illis grex multorum porcorum pascens.
<span id="x8_31" class="vn">31</span> Dæmones autem rogabant eum, dicentes : Si ejicis nos hinc, mitte nos in gregem porcorum.
<span id="x8_32" class="vn">32</span> Et ait illis : Ite. At illi exeuntes abierunt in porcos, et ecce impetu abiit totus grex per præceps in mare : et mortui sunt in aquis.
<span id="x8_33" class="vn">33</span> Pastores autem fugerunt : et venientes in civitatem, nuntiaverunt omnia, et de eis qui dæmonia habuerant.
<span id="x8_34" class="vn">34</span> Et ecce tota civitas exiit obviam Jesu : et viso eo, rogabant ut transiret a finibus eorum.
</div><div class="calibre5" id="calibre_pb_8"></div></body></html>
