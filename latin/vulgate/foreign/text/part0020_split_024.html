<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a><div class="poetry"> <span id="x24_1" class="vn">1</span> Ab Omnipotente non sunt abscondita tempora :<br class="calibre6"/> qui autem noverunt eum,<br class="calibre6"/> ignorant dies illius.<br class="calibre6"/>
<span id="x24_2" class="vn">2</span> Alii terminos transtulerunt ;<br class="calibre6"/> diripuerunt greges, et paverunt eos.<br class="calibre6"/>
<span id="x24_3" class="vn">3</span> Asinum pupillorum abegerunt,<br class="calibre6"/> et abstulerunt pro pignore bovem viduæ.<br class="calibre6"/>
<span id="x24_4" class="vn">4</span> Subverterunt pauperum viam,<br class="calibre6"/> et oppresserunt pariter mansuetos terræ.<br class="calibre6"/>
<span id="x24_5" class="vn">5</span> Alii quasi onagri in deserto egrediuntur ad opus suum :<br class="calibre6"/> vigilantes ad prædam, præparant panem liberis.<br class="calibre6"/>
<span id="x24_6" class="vn">6</span> Agrum non suum demetunt,<br class="calibre6"/> et vineam ejus, quem vi oppresserint, vindemiant.<br class="calibre6"/>
<span id="x24_7" class="vn">7</span> Nudos dimittunt homines, indumenta tollentes,<br class="calibre6"/> quibus non est operimentum in frigore :<br class="calibre6"/>
<span id="x24_8" class="vn">8</span> quos imbres montium rigant,<br class="calibre6"/> et non habentes velamen, amplexantur lapides.<br class="calibre6"/>
<span id="x24_9" class="vn">9</span> Vim fecerunt deprædantes pupillos,<br class="calibre6"/> et vulgum pauperem spoliaverunt.<br class="calibre6"/>
<span id="x24_10" class="vn">10</span> Nudis et incedentibus absque vestitu,<br class="calibre6"/> et esurientibus tulerunt spicas.<br class="calibre6"/>
<span id="x24_11" class="vn">11</span> Inter acervos eorum meridiati sunt,<br class="calibre6"/> qui calcatis torcularibus sitiunt.<br class="calibre6"/>
<span id="x24_12" class="vn">12</span> De civitatibus fecerunt viros gemere,<br class="calibre6"/> et anima vulneratorum clamavit :<br class="calibre6"/> et Deus inultum abire non patitur.<br class="calibre6"/>
<span id="x24_13" class="vn">13</span> Ipsi fuerunt rebelles lumini :<br class="calibre6"/> nescierunt vias ejus,<br class="calibre6"/> nec reversi sunt per semitas ejus.<br class="calibre6"/>
<span id="x24_14" class="vn">14</span> Mane primo consurgit homicida ;<br class="calibre6"/> interficit egenum et pauperem :<br class="calibre6"/> per noctem vero erit quasi fur.<br class="calibre6"/>
<span id="x24_15" class="vn">15</span> Oculus adulteri observat caliginem,<br class="calibre6"/> dicens : Non me videbit oculus :<br class="calibre6"/> et operiet vultum suum.<br class="calibre6"/>
<span id="x24_16" class="vn">16</span> Perfodit in tenebris domos,<br class="calibre6"/> sicut in die condixerant sibi,<br class="calibre6"/> et ignoraverunt lucem.<br class="calibre6"/>
<span id="x24_17" class="vn">17</span> Si subito apparuerit aurora, arbitrantur umbram mortis :<br class="calibre6"/> et sic in tenebris quasi in luce ambulant.<br class="calibre6"/>
<span id="x24_18" class="vn">18</span> Levis est super faciem aquæ :<br class="calibre6"/> maledicta sit pars ejus in terra,<br class="calibre6"/> nec ambulet per viam vinearum.<br class="calibre6"/>
<span id="x24_19" class="vn">19</span> Ad nimium calorem transeat ab aquis nivium,<br class="calibre6"/> et usque ad inferos peccatum illius.<br class="calibre6"/>
<span id="x24_20" class="vn">20</span> Obliviscatur ejus misericordia ; dulcedo illius vermes :<br class="calibre6"/> non sit in recordatione,<br class="calibre6"/> sed conteratur quasi lignum infructuosum.<br class="calibre6"/>
<span id="x24_21" class="vn">21</span> Pavit enim sterilem quæ non parit,<br class="calibre6"/> et viduæ bene non fecit.<br class="calibre6"/>
<span id="x24_22" class="vn">22</span> Detraxit fortes in fortitudine sua,<br class="calibre6"/> et cum steterit, non credet vitæ suæ.<br class="calibre6"/>
<span id="x24_23" class="vn">23</span> Dedit ei Deus locum pœnitentiæ,<br class="calibre6"/> et ille abutitur eo in superbiam :<br class="calibre6"/> oculi autem ejus sunt in viis illius.<br class="calibre6"/>
<span id="x24_24" class="vn">24</span> Elevati sunt ad modicum, et non subsistent :<br class="calibre6"/> et humiliabuntur sicut omnia, et auferentur,<br class="calibre6"/> et sicut summitates spicarum conterentur.<br class="calibre6"/>
<span id="x24_25" class="vn">25</span> Quod si non est ita, quis me potest arguere esse mentitum,<br class="calibre6"/> et ponere ante Deum verba mea ?</div>
</div><div class="calibre5" id="calibre_pb_24"></div></body></html>
