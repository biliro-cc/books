<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Machabæus autem, et qui cum eo erant, Domino se protegente, templum quidem et civitatem recepit :
<span id="x10_2" class="vn">2</span> aras autem quas alienigenæ per plateas exstruxerant, itemque delubra demolitus est :
<span id="x10_3" class="vn">3</span> et purgato templo, aliud altare fecerunt, et de ignitis lapidibus igne concepto sacrificia obtulerunt post biennium, et incensum, et lucernas, et panes propositionis posuerunt.
<span id="x10_4" class="vn">4</span> Quibus gestis, rogabant Dominum prostrati in terram, ne amplius talibus malis inciderent : sed et, siquando peccassent, ut ab ipso mitius corriperentur, et non barbaris ac blasphemis hominibus traderentur.
<span id="x10_5" class="vn">5</span> Qua die autem templum ab alienigenis pollutum fuerat, contigit eadem die purificationem fieri, vigesima quinta mensis qui fuit Casleu.
<span id="x10_6" class="vn">6</span> Et cum lætitia diebus octo egerunt in modum tabernaculorum, recordantes quod ante modicum temporis diem solemnem tabernaculorum in montibus et in speluncis more bestiarum egerant.
<span id="x10_7" class="vn">7</span> Propter quod thyrsos, et ramos virides, et palmas præferebant ei qui prosperavit mundari locum suum.
<span id="x10_8" class="vn">8</span> Et decreverunt communi præcepto et decreto universæ genti Judæorum omnibus annis agere dies istos.
<span id="x10_9" class="vn">9</span> Et Antiochi quidem, qui appellatus est Nobilis, vitæ excessus ita se habuit.<br class="calibre6"/><br class="calibre6"/>
<span id="x10_10" class="vn">10</span> Nunc autem de Eupatore Antiochi impii filio quæ gesta sunt narrabimus, breviantes mala quæ in bellis gesta sunt.
<span id="x10_11" class="vn">11</span> Hic enim suscepto regno, constituit super negotia regni Lysiam quemdam, Phœnicis et Syriæ militiæ principem.
<span id="x10_12" class="vn">12</span> Nam Ptolemæus, qui dicebatur Macer, justi tenax erga Judæos esse constituit, et præcipue propter iniquitatem quæ facta erat in eos, et pacifice agere cum eis.
<span id="x10_13" class="vn">13</span> Sed ob hoc accusatus ab amicis apud Eupatorem, cum frequenter proditor audiret, eo quod Cyprum creditam sibi a Philometore deseruisset, et ad Antiochum Nobilem translatus etiam ab eo recessisset, veneno vitam finivit.
<span id="x10_14" class="vn">14</span> Gorgias autem cum esset dux locorum, assumptis advenis, frequenter Judæos debellabat.
<span id="x10_15" class="vn">15</span> Judæi vero qui tenebant opportunas munitiones, fugatos ab Jerosolymis suscipiebant, et bellare tentabant.
<span id="x10_16" class="vn">16</span> Hi vero qui erant cum Machabæo, per orationes Dominum rogantes ut esset sibi adjutor, impetum fecerunt in munitiones Idumæorum :
<span id="x10_17" class="vn">17</span> multaque vi insistentes, loca obtinuerunt, occurrentes interemerunt, et omnes simul non minus viginti millibus trucidaverunt.
<span id="x10_18" class="vn">18</span> Quidam autem cum confugissent in duas turres valde munitas, omnem apparatum ad repugnandum habentes,
<span id="x10_19" class="vn">19</span> Machabæus ad eorum expugnationem relicto Simone, et Josepho, itemque Zachæo, eisque qui cum ipsis erant satis multis, ipse ad eas quæ amplius perurgebant pugnas conversus est.
<span id="x10_20" class="vn">20</span> Hi vero qui cum Simone erant, cupiditate ducti, a quibusdam qui in turribus erant, suasi sunt pecunia : et septuaginta millibus didrachmis acceptis, dimiserunt quosdam effugere.
<span id="x10_21" class="vn">21</span> Cum autem Machabæo nuntiatum esset quod factum est, principibus populi congregatis accusavit quod pecunia fratres vendidissent, adversariis eorum dimissis.
<span id="x10_22" class="vn">22</span> Hos igitur proditores factos interfecit, et confestim duas turres occupavit.
<span id="x10_23" class="vn">23</span> Armis autem ac manibus omnia prospere agendo in duabus munitionibus plus quam viginti millia peremit.<br class="calibre6"/><br class="calibre6"/>
<span id="x10_24" class="vn">24</span> At Timotheus, qui prius a Judæis fuerat superatus, convocato exercitu peregrinæ multitudinis, et congregato equitatu Asiano, advenit quasi armis Judæam capturus.
<span id="x10_25" class="vn">25</span> Machabæus autem et qui cum ipso erant, appropinquante illo, deprecabantur Dominum, caput terra aspergentes, lumbosque ciliciis præcincti,
<span id="x10_26" class="vn">26</span> ad altaris crepidinem provoluti, ut sibi propitius, inimicis autem eorum esset inimicus, et adversariis adversaretur, sicut lex dicit.
<span id="x10_27" class="vn">27</span> Et ita post orationem, sumptis armis, longius de civitate procedentes, et proximi hostibus effecti, resederunt.
<span id="x10_28" class="vn">28</span> Primo autem solis ortu utrique commiserunt : isti quidem victoriæ et prosperitatis sponsorem cum virtute Dominum habentes : illi autem ducem belli animum habebant.
<span id="x10_29" class="vn">29</span> Sed cum vehemens pugna esset, apparuerunt adversariis de cælo viri quinque in equis, frenis aureis decori, ducatum Judæis præstantes :
<span id="x10_30" class="vn">30</span> ex quibus duo Machabæum medium habentes, armis suis circumseptum incolumem conservabant : in adversarios autem tela et fulmina jaciebant, ex quo et cæcitate confusi et repleti perturbatione, cadebant.
<span id="x10_31" class="vn">31</span> Interfecti sunt autem viginti millia quingenti, et equites sexcenti.
<span id="x10_32" class="vn">32</span> Timotheus vero confugit in Gazaram præsidium munitum, cui præerat Chæreas.
<span id="x10_33" class="vn">33</span> Machabæus autem et qui cum eo erant, lætantes obsederunt præsidium diebus quatuor.
<span id="x10_34" class="vn">34</span> At hi qui intus erant, loci firmitate confisi, supra modum maledicebant, et sermones nefandos jactabant.
<span id="x10_35" class="vn">35</span> Sed cum dies quinta illucesceret, viginti juvenes ex his qui cum Machabæo erant, accensi animis propter blasphemiam, viriliter accesserunt ad murum, et feroci animo incedentes ascendebant :
<span id="x10_36" class="vn">36</span> sed et alii similiter ascendentes, turres portasque succendere aggressi sunt, atque ipsos maledicos vivos concremare.
<span id="x10_37" class="vn">37</span> Per continuum autem biduum præsidio vastato, Timotheum occultantem se in quodam repertum loco peremerunt : et fratrem illius Chæream et Apollophanem occiderunt.
<span id="x10_38" class="vn">38</span> Quibus gestis, in hymnis et confessionibus benedicebant Dominum, qui magna fecit in Israël, et victoriam dedit illis.
</div><div class="calibre5" id="calibre_pb_10"></div></body></html>
