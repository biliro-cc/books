<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Apocalypsis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Et cum aperuisset sigillum septimum, factum est silentium in cælo, quasi media hora.
<span id="x8_2" class="vn">2</span> Et vidi septem angelos stantes in conspectu Dei : et datæ sunt illis septem tubæ.
<span id="x8_3" class="vn">3</span> Et alius angelus venit, et stetit ante altare habens thuribulum aureum : et data sunt illi incensa multa, ut daret de orationibus sanctorum omnium super altare aureum, quod est ante thronum Dei.
<span id="x8_4" class="vn">4</span> Et ascendit fumus incensorum de orationibus sanctorum de manu angeli coram Deo.
<span id="x8_5" class="vn">5</span> Et accepit angelus thuribulum, et implevit illud de igne altaris, et misit in terram : et facta sunt tonitrua, et voces, et fulgura, et terræmotus magnus.
<span id="x8_6" class="vn">6</span> Et septem angeli, qui habebant septem tubas, præparaverunt se ut tuba canerent.
<span id="x8_7" class="vn">7</span> Et primus angelus tuba cecinit, et facta est grando, et ignis, mista in sanguine, et missum est in terram, et tertia pars terræ combusta est, et tertia pars arborum concremata est, et omne fœnum viride combustum est.
<span id="x8_8" class="vn">8</span> Et secundus angelus tuba cecinit : et tamquam mons magnus igne ardens missus est in mare, et facta est tertia pars maris sanguis,
<span id="x8_9" class="vn">9</span> et mortua est tertia pars creaturæ eorum, quæ habebant animas in mari, et tertia pars navium interiit.
<span id="x8_10" class="vn">10</span> Et tertius angelus tuba cecinit : et cecidit de cælo stella magna, ardens tamquam facula, et cecidit in tertiam partem fluminum, et in fontes aquarum :
<span id="x8_11" class="vn">11</span> et nomen stellæ dicitur Absinthium, et facta est tertia pars aquarum in absinthium ; et multi hominum mortui sunt de aquis, quia amaræ factæ sunt.
<span id="x8_12" class="vn">12</span> Et quartus angelus tuba cecinit : et percussa est tertia pars solis, et tertia pars lunæ, et tertia pars stellarum, ita ut obscuraretur tertia pars eorum, et diei non luceret pars tertia, et noctis similiter.
<span id="x8_13" class="vn">13</span> Et vidi, et audivi vocem unius aquilæ volantis per medium cæli dicentis voce magna : Væ, væ, væ habitantibus in terra de ceteris vocibus trium angelorum, qui erant tuba canituri.
</div><div class="calibre5" id="calibre_pb_8"></div></body></html>
