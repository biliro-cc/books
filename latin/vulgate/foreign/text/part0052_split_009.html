<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Veritatem dico in Christo, non mentior : testimonium mihi perhibente conscientia mea in Spiritu Sancto :
<span id="x9_2" class="vn">2</span> quoniam tristitia mihi magna est, et continuus dolor cordi meo.
<span id="x9_3" class="vn">3</span> Optabam enim ego ipse anathema esse a Christo pro fratribus meis, qui sunt cognati mei secundum carnem,
<span id="x9_4" class="vn">4</span> qui sunt Israëlitæ, quorum adoptio est filiorum, et gloria, et testamentum, et legislatio, et obsequium, et promissa :
<span id="x9_5" class="vn">5</span> quorum patres, et ex quibus est Christus secundum carnem, qui est super omnia Deus benedictus in sæcula. Amen.
<span id="x9_6" class="vn">6</span> Non autem quod exciderit verbum Dei. Non enim omnes qui ex Israël sunt, ii sunt Israëlitæ :
<span id="x9_7" class="vn">7</span> neque qui semen sunt Abrahæ, omnes filii : sed in Isaac vocabitur tibi semen :
<span id="x9_8" class="vn">8</span> id est, non qui filii carnis, hi filii Dei : sed qui filii sunt promissionis, æstimantur in semine.
<span id="x9_9" class="vn">9</span> Promissionis enim verbum hoc est : Secundum hoc tempus veniam : et erit Saræ filius.
<span id="x9_10" class="vn">10</span> Non solum autem illa : sed et Rebecca ex uno concubitu habens, Isaac patris nostri.
<span id="x9_11" class="vn">11</span> Cum enim nondum nati fuissent, aut aliquid boni egissent, aut mali (ut secundum electionem propositum Dei maneret),
<span id="x9_12" class="vn">12</span> non ex operibus, sed ex vocante dictum est ei quia major serviet minori,
<span id="x9_13" class="vn">13</span> sicut scriptum est : Jacob dilexi, Esau autem odio habui.<br class="calibre6"/><br class="calibre6"/>
<span id="x9_14" class="vn">14</span> Quid ergo dicemus ? numquid iniquitas apud Deum ? Absit.
<span id="x9_15" class="vn">15</span> Moysi enim dicit : Miserebor cujus misereor : et misericordiam præstabo cujus miserebor.
<span id="x9_16" class="vn">16</span> Igitur non volentis, neque currentis, sed miserentis est Dei.
<span id="x9_17" class="vn">17</span> Dicit enim Scriptura Pharaoni : Quia in hoc ipsum excitavi te, ut ostendam in te virtutem meam : et ut annuntietur nomen meum in universa terra.
<span id="x9_18" class="vn">18</span> Ergo cujus vult miseretur, et quem vult indurat.
<span id="x9_19" class="vn">19</span> Dicis itaque mihi : Quid adhuc queritur ? voluntati enim ejus quis resistit ?
<span id="x9_20" class="vn">20</span> O homo, tu quis es, qui respondeas Deo ? numquid dicit figmentum ei qui se finxit : Quid me fecisti sic ?
<span id="x9_21" class="vn">21</span> an non habet potestatem figulus luti ex eadem massa facere aliud quidem vas in honorem, aliud vero in contumeliam ?
<span id="x9_22" class="vn">22</span> Quod si Deus volens ostendere iram, et notum facere potentiam suam, sustinuit in multa patientia vasa iræ, apta in interitum,
<span id="x9_23" class="vn">23</span> ut ostenderet divitias gloriæ suæ in vasa misericordiæ, quæ præparavit in gloriam.
<span id="x9_24" class="vn">24</span> Quos et vocavit nos non solum ex Judæis, sed etiam in gentibus,
<span id="x9_25" class="vn">25</span> sicut in Osee dicit : Vocabo non plebem meam, plebem meam : et non dilectam, dilectam : et non misericordiam consecutam, misericordiam consecutam.
<span id="x9_26" class="vn">26</span> Et erit : in loco, ubi dictum est eis : Non plebs mea vos : ibi vocabuntur filii Dei vivi.
<span id="x9_27" class="vn">27</span> Isaias autem clamat pro Israël : Si fuerit numerus filiorum Israël tamquam arena maris, reliquiæ salvæ fient.
<span id="x9_28" class="vn">28</span> Verbum enim consummans, et abbrevians in æquitate : quia verbum breviatum faciet Dominus super terram :
<span id="x9_29" class="vn">29</span> et sicut prædixit Isaias : Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus.<br class="calibre6"/><br class="calibre6"/>
<span id="x9_30" class="vn">30</span> Quid ergo dicemus ? Quod gentes, quæ non sectabantur justitiam, apprehenderunt justitiam : justitiam autem, quæ ex fide est.
<span id="x9_31" class="vn">31</span> Israël vero sectando legem justitiæ, in legem justitiæ non pervenit.
<span id="x9_32" class="vn">32</span> Quare ? Quia non ex fide, sed quasi ex operibus : offenderunt enim in lapidem offensionis,
<span id="x9_33" class="vn">33</span> sicut scriptum est : Ecce pono in Sion lapidem offensionis, et petram scandali : et omnis qui credit in eum, non confundetur.
</div><div class="calibre5" id="calibre_pb_9"></div></body></html>
