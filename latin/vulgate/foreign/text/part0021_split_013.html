<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> In finem. Psalmus David. <div class="poetry">Dixit insipiens in corde suo : Non est Deus.<br class="calibre6"/> Corrupti sunt, et abominabiles facti sunt in studiis suis ;<br class="calibre6"/> non est qui faciat bonum, non est usque ad unum.<br class="calibre6"/>
<span id="x13_2" class="vn">2</span> Dominus de cælo prospexit super filios hominum,<br class="calibre6"/> ut videat si est intelligens, aut requirens Deum.<br class="calibre6"/>
<span id="x13_3" class="vn">3</span> Omnes declinaverunt, simul inutiles facti sunt.<br class="calibre6"/> Non est qui faciat bonum, non est usque ad unum.<br class="calibre6"/> Sepulchrum patens est guttur eorum ;<br class="calibre6"/> linguis suis dolose agebant.<br class="calibre6"/> Venenum aspidum sub labiis eorum,<br class="calibre6"/> quorum os maledictione et amaritudine plenum est ;<br class="calibre6"/> veloces pedes eorum ad effundendum sanguinem.<br class="calibre6"/> Contritio et infelicitas in viis eorum,<br class="calibre6"/> et viam pacis non cognoverunt ;<br class="calibre6"/> non est timor Dei ante oculos eorum.<br class="calibre6"/>
<span id="x13_4" class="vn">4</span> Nonne cognoscent omnes qui operantur iniquitatem,<br class="calibre6"/> qui devorant plebem meam sicut escam panis ?<br class="calibre6"/>
<span id="x13_5" class="vn">5</span> Dominum non invocaverunt ;<br class="calibre6"/> illic trepidaverunt timore, ubi non erat timor.<br class="calibre6"/>
<span id="x13_6" class="vn">6</span> Quoniam Dominus in generatione justa est :<br class="calibre6"/> consilium inopis confudistis,<br class="calibre6"/> quoniam Dominus spes ejus est.<br class="calibre6"/>
<span id="x13_7" class="vn">7</span> Quis dabit ex Sion salutare Israël ?<br class="calibre6"/> Cum averterit Dominus captivitatem plebis suæ,<br class="calibre6"/> exsultabit Jacob, et lætabitur Israël.</div>
</div><div class="calibre5" id="calibre_pb_13"></div></body></html>
