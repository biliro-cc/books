<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Factum est autem in die qua complevit Moyses tabernaculum, et erexit illud, unxitque et sanctificavit cum omnibus vasis suis, altare similiter et omnia vasa ejus :
<span id="x7_2" class="vn">2</span> obtulerunt principes Israël et capita familiarum, qui erant per singulas tribus, præfectique eorum, qui numerati fuerant,
<span id="x7_3" class="vn">3</span> munera coram Domino sex plaustra tecta cum duodecim bobus. Unum plaustrum obtulere duo duces, et unum bovem singuli, obtuleruntque ea in conspectu tabernaculi.
<span id="x7_4" class="vn">4</span> Ait autem Dominus ad Moysen :
<span id="x7_5" class="vn">5</span> Suscipe ab eis ut serviant in ministerio tabernaculi, et trades ea Levitis juxta ordinem ministerii sui.
<span id="x7_6" class="vn">6</span> Itaque cum suscepisset Moyses plaustra et boves, tradidit eos Levitis.
<span id="x7_7" class="vn">7</span> Duo plaustra et quatuor boves dedit filiis Gerson, juxta id quod habebant necessarium.
<span id="x7_8" class="vn">8</span> Quatuor alia plaustra et octo boves dedit filiis Merari secundum officia et cultum suum, sub manu Ithamar filii Aaron sacerdotis.
<span id="x7_9" class="vn">9</span> Filiis autem Caath non dedit plaustra et boves : quia in sanctuario serviunt, et onera propriis portant humeris.<br class="calibre6"/><br class="calibre6"/>
<span id="x7_10" class="vn">10</span> Igitur obtulerunt duces in dedicationem altaris, die qua unctum est, oblationem suam ante altare.
<span id="x7_11" class="vn">11</span> Dixitque Dominus ad Moysen : Singuli duces per singulos dies offerant munera in dedicationem altaris.
<span id="x7_12" class="vn">12</span> Primo die obtulit oblationem suam Nahasson filius Aminadab de tribu Juda :
<span id="x7_13" class="vn">13</span> fueruntque in ea acetabulum argenteum pondo centum triginta siclorum, phiala argentea habens septuaginta siclos, juxta pondus sanctuarii, utrumque plenum simila conspersa oleo in sacrificium :
<span id="x7_14" class="vn">14</span> mortariolum ex decem siclis aureis plenum incenso :
<span id="x7_15" class="vn">15</span> bovem de armento, et arietem, et agnum anniculum in holocaustum :
<span id="x7_16" class="vn">16</span> hircumque pro peccato :
<span id="x7_17" class="vn">17</span> et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Nahasson filii Aminadab.
<span id="x7_18" class="vn">18</span> Secundo die obtulit Nathanaël filius Suar, dux de tribu Issachar,
<span id="x7_19" class="vn">19</span> acetabulum argenteum appendens centum triginta siclos, phialam argenteam habentem septuaginta siclos, juxta pondus sanctuarii, utrumque plenum simila conspersa oleo in sacrificium :
<span id="x7_20" class="vn">20</span> mortariolum aureum habens decem siclos plenum incenso :
<span id="x7_21" class="vn">21</span> bovem de armento, et arietem, et agnum anniculum in holocaustum :
<span id="x7_22" class="vn">22</span> hircumque pro peccato :
<span id="x7_23" class="vn">23</span> et in sacrificio pacificorum boves duos, arietes quinque, hircos quinque, agnos anniculos quinque. Hæc fuit oblatio Nathanaël filii Suar.
<span id="x7_24" class="vn">24</span> Tertio die princeps filiorum Zabulon, Eliab filius Helon,
<span id="x7_25" class="vn">25</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum similia conspersa oleo in sacrificium :
<span id="x7_26" class="vn">26</span> mortariolum aureum appendens decem siclos, plenum incenso :
<span id="x7_27" class="vn">27</span> bovem de armento, et arietem, et agnum anniculum in holocaustum :
<span id="x7_28" class="vn">28</span> hircumque pro peccato :
<span id="x7_29" class="vn">29</span> et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Eliab filii Helon.
<span id="x7_30" class="vn">30</span> Die quarto princeps filiorum Ruben, Elisur filius Sedeur,
<span id="x7_31" class="vn">31</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_32" class="vn">32</span> mortariolum aureum appendens decem siclos, plenum incenso :
<span id="x7_33" class="vn">33</span> bovem de armento, et arietem, et agnum anniculum in holocaustum :
<span id="x7_34" class="vn">34</span> hircumque pro peccato :
<span id="x7_35" class="vn">35</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisur filii Sedeur.
<span id="x7_36" class="vn">36</span> Die quinto princeps filiorum Simeon, Salamiel filius Surisaddai,
<span id="x7_37" class="vn">37</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_38" class="vn">38</span> mortariolum aureum appendens decem siclos, plenum incenso :
<span id="x7_39" class="vn">39</span> bovem de armento, et arietem, et agnum anniculum in holocaustum :
<span id="x7_40" class="vn">40</span> hircumque pro peccato :
<span id="x7_41" class="vn">41</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Salamiel filii Surisaddai.
<span id="x7_42" class="vn">42</span> Die sexto princeps filiorum Gad, Eliasaph filius Duel,
<span id="x7_43" class="vn">43</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_44" class="vn">44</span> mortariolum aureum appendens decem siclos, plenum incenso :
<span id="x7_45" class="vn">45</span> bovem de armento, et arietem, et agnum anniculum in holocaustum :
<span id="x7_46" class="vn">46</span> hircumque pro peccato :
<span id="x7_47" class="vn">47</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Eliasaph filii Duel.
<span id="x7_48" class="vn">48</span> Die septimo princeps filiorum Ephraim, Elisama filius Ammiud,
<span id="x7_49" class="vn">49</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_50" class="vn">50</span> mortariolum aureum appendens decem siclos, plenum incenso :
<span id="x7_51" class="vn">51</span> bovem de armento, et arietem, et agnum anniculum in holocaustum :
<span id="x7_52" class="vn">52</span> hircumque pro peccato :
<span id="x7_53" class="vn">53</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisama filii Ammiud.
<span id="x7_54" class="vn">54</span> Die octavo, princeps filiorum Manasse, Gamaliel filius Phadassur,
<span id="x7_55" class="vn">55</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_56" class="vn">56</span> mortariolum aureum appendens decem siclos, plenum incenso :
<span id="x7_57" class="vn">57</span> bovem de armento, et arietem, et agnum anniculum in holocaustum :
<span id="x7_58" class="vn">58</span> hircumque pro peccato :
<span id="x7_59" class="vn">59</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Gamaliel filii Phadassur.
<span id="x7_60" class="vn">60</span> Die nono princeps filiorum Benjamin, Abidan filius Gedeonis,
<span id="x7_61" class="vn">61</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_62" class="vn">62</span> et mortariolum aureum appendens decem siclos, plenum incenso :
<span id="x7_63" class="vn">63</span> bovem de armento, et arietem, et agnum anniculum in holocaustum :
<span id="x7_64" class="vn">64</span> hircumque pro peccato :
<span id="x7_65" class="vn">65</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Abidan filii Gedeonis.
<span id="x7_66" class="vn">66</span> Die decimo princeps filiorum Dan, Ahiezer filius Ammisaddai,
<span id="x7_67" class="vn">67</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_68" class="vn">68</span> mortariolum aureum appendens decem siclos, plenum incenso :
<span id="x7_69" class="vn">69</span> bovem de armento, et arietem, et agnum anniculum in holocaustum :
<span id="x7_70" class="vn">70</span> hircumque pro peccato :
<span id="x7_71" class="vn">71</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahiezer filii Ammisaddai.
<span id="x7_72" class="vn">72</span> Die undecimo princeps filiorum Aser, Phegiel filius Ochran,
<span id="x7_73" class="vn">73</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :
<span id="x7_74" class="vn">74</span> mortariolum aureum appendens decem siclos, plenum incenso :
<span id="x7_75" class="vn">75</span> bovem de armento, et arietem, et agnum anniculum in holocaustum :
<span id="x7_76" class="vn">76</span> hircumque pro peccato :
<span id="x7_77" class="vn">77</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Phegiel filii Ochran.
<span id="x7_78" class="vn">78</span> Die duodecimo princeps filiorum Nephthali, Ahira filius Enan,
<span id="x7_79" class="vn">79</span> obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila oleo conspersa in sacrificum :
<span id="x7_80" class="vn">80</span> mortariolum aureum appendens decem siclos, plenum incenso :
<span id="x7_81" class="vn">81</span> bovem de armento, et arietem, et agnum anniculum in holocaustum :
<span id="x7_82" class="vn">82</span> hircumque pro peccato :
<span id="x7_83" class="vn">83</span> et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahira filii Enan.<br class="calibre6"/><br class="calibre6"/>
<span id="x7_84" class="vn">84</span> Hæc in dedicatione altaris oblata sunt a principibus Israël, in die qua consecratum est : acetabula argentea duodecim : phialæ argenteæ duodecim : mortariola aurea duodecim :
<span id="x7_85" class="vn">85</span> ita ut centum triginta siclos argenti haberet unum acetabulum, et septuaginta siclos haberet una phiala : id est, in commune vasorum omnium ex argento sicli duo millia quadringenti, pondere sanctuarii :
<span id="x7_86" class="vn">86</span> mortariola aurea duodecim plena incenso, denos siclos appendentia pondere sanctuarii : id est, simul auri sicli centum viginti :
<span id="x7_87" class="vn">87</span> boves de armento in holocaustum duodecim, arietes duodecim, agni anniculi duodecim, et libamenta eorum : hirci duodecim pro peccato.
<span id="x7_88" class="vn">88</span> In hostias pacificorum, boves viginti quatuor, arietes sexaginta, hirci sexaginta, agni anniculi sexaginta. Hæc oblata sunt in dedicatione altaris, quando unctum est.
<span id="x7_89" class="vn">89</span> Cumque ingrederetur Moyses tabernaculum fœderis, ut consuleret oraculum, audiebat vocem loquentis ad se de propitiatorio quod erat super arcam testimonii inter duos cherubim, unde et loquebatur ei.
</div><div class="calibre5" id="calibre_pb_7"></div></body></html>
