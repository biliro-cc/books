<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Non intravit eunuchus, attritis vel amputatis testiculis et abscisso veretro, ecclesiam Domini.
<span id="x23_2" class="vn">2</span> Non ingredietur mamzer, hoc est, de scorto natus, in ecclesiam Domini, usque ad decimam generationem.
<span id="x23_3" class="vn">3</span> Ammonites et Moabites etiam post decimam generationem non intrabunt ecclesiam Domini in æternum :
<span id="x23_4" class="vn">4</span> quia noluerunt vobis occurrere cum pane et aqua in via quando egressi estis de Ægypto : et quia conduxerunt contra te Balaam filium Beor de Mesopotamia Syriæ, ut malediceret tibi :
<span id="x23_5" class="vn">5</span> et noluit Dominus Deus tuus audire Balaam, vertitque maledictionem ejus in benedictionem tuam, eo quod diligeret te.
<span id="x23_6" class="vn">6</span> Non facies cum eis pacem, nec quæras eis bona cunctis diebus vitæ tuæ in sempiternum.
<span id="x23_7" class="vn">7</span> Non abominaberis Idumæum, quia frater tuus est : nec Ægyptium, quia advena fuisti in terra ejus.
<span id="x23_8" class="vn">8</span> Qui nati fuerint ex eis, tertia generatione intrabunt in ecclesiam Domini.<br class="calibre6"/><br class="calibre6"/>
<span id="x23_9" class="vn">9</span> Quando egressus fueris adversus hostes tuos in pugnam, custodies te ab omni re mala.
<span id="x23_10" class="vn">10</span> Si fuerit inter vos homo, qui nocturno pollutus sit somnio, egredietur extra castra,
<span id="x23_11" class="vn">11</span> et non revertetur, priusquam ad vesperam lavetur aqua : et post solis occasum regredietur in castra.
<span id="x23_12" class="vn">12</span> Habebis locum extra castra, ad quem egrediaris ad requisita naturæ,
<span id="x23_13" class="vn">13</span> gerens paxillum in balteo : cumque sederis, fodies per circuitum, et egesta humo operies
<span id="x23_14" class="vn">14</span> quo revelatus es : Dominus enim Deus tuus ambulat in medio castrorum, ut eruat te, et tradat tibi inimicos tuos : et sint castra tua sancta, et nihil in eis appareat fœditatis, ne derelinquat te.<br class="calibre6"/><br class="calibre6"/>
<span id="x23_15" class="vn">15</span> Non trades servum domino suo, qui ad te confugerit.
<span id="x23_16" class="vn">16</span> Habitabit tecum in loco, qui ei placuerit, et in una urbium tuarum requiescet : ne contristes eum.
<span id="x23_17" class="vn">17</span> Non erit meretrix de filiabus Israël, nec scortator de filiis Israël.
<span id="x23_18" class="vn">18</span> Non offeres mercedem prostibuli, nec pretium canis in domo Domini Dei tui, quidquid illud est quod voveris : quia abominatio est utrumque apud Dominum Deum tuum.
<span id="x23_19" class="vn">19</span> Non fœnerabis fratri tuo ad usuram pecuniam, nec fruges, nec quamlibet aliam rem :
<span id="x23_20" class="vn">20</span> sed alieno. Fratri autem tuo absque usura id quo indiget, commodabis : ut benedicat tibi Dominus Deus tuus in omni opere tuo in terra, ad quam ingredieris possidendam.
<span id="x23_21" class="vn">21</span> Cum votum voveris Domino Deo tuo, non tardabis reddere : quia requiret illud Dominus Deus tuus, et si moratus fueris, reputabitur tibi in peccatum.
<span id="x23_22" class="vn">22</span> Si nolueris polliceri, absque peccato eris.
<span id="x23_23" class="vn">23</span> Quod autem semel egressum est de labiis tuis, observabis, et facies sicut promisisti Domino Deo tuo, et propria voluntate et ore tuo locutus es.
<span id="x23_24" class="vn">24</span> Ingressus vineam proximi tui, comede uvas, quantum tibi placuerit : foras autem ne efferas tecum.
<span id="x23_25" class="vn">25</span> Si intraveris in segetem amici tui, franges spicas, et manu conteres : falce autem non metes.
</div><div class="calibre5" id="calibre_pb_23"></div></body></html>
