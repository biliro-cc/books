<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Et vidit Jonathas quia tempus eum juvat, et elegit viros, et misit eos Romam statuere et renovare cum eis amicitiam :
<span id="x12_2" class="vn">2</span> et ad Spartiatas, et ad alia loca misit epistolas secundum eamdem formam :
<span id="x12_3" class="vn">3</span> et abierunt Romam, et intraverunt curiam, et dixerunt : Jonathas summus sacerdos, et gens Judæorum miserunt nos, ut renovaremus amicitiam et societatem secundum pristinum.
<span id="x12_4" class="vn">4</span> Et dederunt illis epistolas ad ipsos per loca, ut deducerent eos in terram Juda cum pace.
<span id="x12_5" class="vn">5</span> Et hoc est exemplum epistolarum, quas scripsit Jonathas Spartiatis :
<span id="x12_6" class="vn">6</span> Jonathas summus sacerdos, et seniores gentis, et sacerdotes, et reliquus populus Judæorum, Spartiatis fratribus salutem.
<span id="x12_7" class="vn">7</span> Jampridem missæ erant epistolæ ad Oniam summum sacerdotem ab Ario, qui regnabat apud vos, quoniam estis fratres nostri, sicut rescriptum continet, quod subjectum est.
<span id="x12_8" class="vn">8</span> Et suscepit Onias virum, qui missus fuerat, cum honore : et accepit epistolas, in quibus significabatur de societate et amicitia.
<span id="x12_9" class="vn">9</span> Nos cum nullo horum indigeremus, habentes solatio sanctos libros, qui sunt in manibus nostris,
<span id="x12_10" class="vn">10</span> maluimus mittere ad vos renovare fraternitatem et amicitiam, ne forte alieni efficiamur a vobis : multa enim tempora transierunt, ex quo misistis ad nos.
<span id="x12_11" class="vn">11</span> Nos ergo in omni tempore sine intermissione in diebus solemnibus, et ceteris, quibus oportet, memores sumus vestri in sacrificiis quæ offerimus, et in observationibus, sicut fas est, et decet meminisse fratrum.
<span id="x12_12" class="vn">12</span> Lætamur itaque de gloria vestra.
<span id="x12_13" class="vn">13</span> Nos autem circumdederunt multæ tribulationes, et multa prælia, et impugnaverunt nos reges qui sunt in circuitu nostro.
<span id="x12_14" class="vn">14</span> Noluimus ergo vobis molesti esse, neque ceteris sociis et amicis nostris in his præliis :
<span id="x12_15" class="vn">15</span> habuimus enim de cælo auxilium, et liberati sumus nos, et humiliati sunt inimici nostri.
<span id="x12_16" class="vn">16</span> Elegimus itaque Numenium Antiochi filium, et Antipatrem Jasonis filium, et misimus ad Romanos renovare cum eis amicitiam et societatem pristinam.
<span id="x12_17" class="vn">17</span> Mandavimus itaque eis ut veniant etiam ad vos, et salutent vos, et reddant vobis epistolas nostras de innovatione fraternitatis nostræ.
<span id="x12_18" class="vn">18</span> Et nunc benefacietis respondentes nobis ad hæc.<br class="calibre6"/><br class="calibre6"/>
<span id="x12_19" class="vn">19</span> Et hoc est rescriptum epistolarum quod miserat Oniæ :
<span id="x12_20" class="vn">20</span> Arius rex Spartiatarum Oniæ sacerdoti magno salutem.
<span id="x12_21" class="vn">21</span> Inventum est in scriptura de Spartiatis, et Judæis, quoniam sunt fratres, et quod sunt de genere Abraham.
<span id="x12_22" class="vn">22</span> Et nunc ex quo hæc cognovimus, benefacitis scribentes nobis de pace vestra.
<span id="x12_23" class="vn">23</span> Sed et nos rescripsimus vobis : Pecora nostra, et possessiones nostræ, vestræ sunt : et vestræ, nostræ : mandavimus itaque hæc nuntiari vobis.<br class="calibre6"/><br class="calibre6"/>
<span id="x12_24" class="vn">24</span> Et audivit Jonathas quoniam regressi sunt principes Demetrii cum exercitu multo supra quam prius, pugnare adversus eum :
<span id="x12_25" class="vn">25</span> et exiit ab Jerusalem, et occurrit eis in Amathite regione : non enim dederat eis spatium ut ingrederentur regionem ejus.
<span id="x12_26" class="vn">26</span> Et misit speculatores in castra eorum : et reversi renuntiaverunt quod constituunt supervenire illis nocte.
<span id="x12_27" class="vn">27</span> Cum occidisset autem sol, præcepit Jonathas suis vigilare, et esse in armis paratos ad pugnam tota nocte : et posuit custodes per circuitum castrorum.
<span id="x12_28" class="vn">28</span> Et audierunt adversarii quod paratus est Jonathas cum suis in bello : et timuerunt, et formidaverunt in corde suo : et accenderunt focos in castris suis.
<span id="x12_29" class="vn">29</span> Jonathas autem, et qui cum eo erant, non cognoverunt usque mane : videbant autem luminaria ardentia,
<span id="x12_30" class="vn">30</span> et secutus est eos Jonathas, et non comprehendit eos : transierant enim flumen Eleutherum.
<span id="x12_31" class="vn">31</span> Et divertit Jonathas ad Arabas, qui vocantur Zabadæi : et percussit eos, et accepit spolia eorum.
<span id="x12_32" class="vn">32</span> Et junxit, et venit Damascum, et perambulabat omnem regionem illam.
<span id="x12_33" class="vn">33</span> Simon autem exiit, et venit usque ad Ascalonem, et ad proxima præsidia : et declinavit in Joppen, et occupavit eam
<span id="x12_34" class="vn">34</span> (audivit enim quod vellent præsidium tradere partibus Demetrii), et posuit ibi custodes ut custodirent eam.
<span id="x12_35" class="vn">35</span> Et reversus est Jonathas, et convocavit seniores populi, et cogitavit cum eis ædificare præsidia in Judæa,
<span id="x12_36" class="vn">36</span> et ædificare muros in Jerusalem, et exaltare altitudinem magnam inter medium arcis et civitatis, ut separaret eam a civitate, ut esset ipsa singulariter, et neque emant, neque vendant.
<span id="x12_37" class="vn">37</span> Et convenerunt ut ædificarent civitatem : et cecidit murus qui erat super torrentem ab ortu solis, et reparavit eum, qui vocatur Caphetetha :
<span id="x12_38" class="vn">38</span> et Simon ædificavit Adiada in Sephela, et munivit eam, et imposuit portas et seras.<br class="calibre6"/><br class="calibre6"/>
<span id="x12_39" class="vn">39</span> Et cum cogitasset Tryphon regnare Asiæ, et assumere diadema, et extendere manum in Antiochum regem :
<span id="x12_40" class="vn">40</span> timens ne forte non permitteret eum Jonathas, sed pugnaret adversus eum, quærebat comprehendere eum, et occidere. Et exsurgens abiit in Bethsan.
<span id="x12_41" class="vn">41</span> Et exivit Jonathas obviam illi cum quadraginta millibus virorum electorum in prælium, et venit Bethsan.
<span id="x12_42" class="vn">42</span> Et vidit Tryphon quia venit Jonathas cum exercitu multo ut extenderet in eum manus : timuit,
<span id="x12_43" class="vn">43</span> et excepit eum cum honore, et commendavit eum omnibus amicis suis, et dedit ei munera : et præcepit exercitibus suis ut obedirent ei, sicut sibi.
<span id="x12_44" class="vn">44</span> Et dixit Jonathæ : Ut quid vexasti universum populum, cum bellum nobis non sit ?
<span id="x12_45" class="vn">45</span> et nunc remitte eos in domos suas : elige autem tibi viros paucos, qui tecum sint, et veni mecum Ptolemaidam, et tradam eam tibi, et reliqua præsidia, et exercitum, et universos præpositos negotii : et conversus abibo : propterea enim veni.
<span id="x12_46" class="vn">46</span> Et credidit ei, et fecit sicut dixit : et dimisit exercitum, et abierunt in terram Juda.
<span id="x12_47" class="vn">47</span> Retinuit autem secum tria millia virorum : ex quibus remisit in Galilæam duo millia : mille autem venerunt cum eo.
<span id="x12_48" class="vn">48</span> Ut autem intravit Ptolemaidam Jonathas, clauserunt portas civitatis Ptolemenses, et comprehenderunt eum : et omnes qui cum eo intraverant, gladio interfecerunt.
<span id="x12_49" class="vn">49</span> Et misit Tryphon exercitum et equites in Galilæam et in campum magnum, ut perderent omnes socios Jonathæ.
<span id="x12_50" class="vn">50</span> At illi cum cognovissent quia comprehensus est Jonathas, et periit, et omnes qui cum eo erant, hortati sunt semetipsos, et exierunt parati in prælium.
<span id="x12_51" class="vn">51</span> Et videntes hi qui insecuti fuerant, quia pro anima res est illis, reversi sunt :
<span id="x12_52" class="vn">52</span> illi autem venerunt omnes cum pace in terram Juda. Et planxerunt Jonathan, et eos qui cum ipso fuerant, valde : et luxit Israël luctu magno.
<span id="x12_53" class="vn">53</span> Et quæsierunt omnes gentes quæ erant in circuitu eorum conterere eos : dixerunt enim :
<span id="x12_54" class="vn">54</span> Non habent principem et adjuvantem : nunc ergo expugnemus illos, et tollamus de hominibus memoriam eorum.
</div><div class="calibre5" id="calibre_pb_12"></div></body></html>
