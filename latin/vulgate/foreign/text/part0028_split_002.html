<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Et factum est verbum Domini ad me, dicens :
<div class="poetry"><span id="x2_2" class="vn">2</span> Vade, et clama in auribus Jerusalem, dicens :<br class="calibre6"/> Hæc dicit Dominus :<br class="calibre6"/> Recordatus sum tui, miserans adolescentiam tuam,<br class="calibre6"/> et caritatem desponsationis tuæ,<br class="calibre6"/> quando secuta es me in deserto,<br class="calibre6"/> in terra quæ non seminatur.<br class="calibre6"/>
<span id="x2_3" class="vn">3</span> Sanctus Israël Domino,<br class="calibre6"/> primitiæ frugum ejus :<br class="calibre6"/> omnes qui devorant eum delinquunt :<br class="calibre6"/> mala venient super eos,<br class="calibre6"/> dicit Dominus.<br class="calibre6"/>
<span id="x2_4" class="vn">4</span> Audite verbum Domini, domus Jacob,<br class="calibre6"/> et omnes cognationes domus Israël.<br class="calibre6"/>
<span id="x2_5" class="vn">5</span> Hæc dicit Dominus :<br class="calibre6"/> Quid invenerunt patres vestri in me iniquitatis,<br class="calibre6"/> quia elongaverunt a me,<br class="calibre6"/> et ambulaverunt post vanitatem,<br class="calibre6"/> et vani facti sunt ?<br class="calibre6"/>
<span id="x2_6" class="vn">6</span> Et non dixerunt : Ubi est Dominus<br class="calibre6"/> qui ascendere nos fecit de terra Ægypti ;<br class="calibre6"/> qui traduxit nos per desertum,<br class="calibre6"/> per terram inhabitabilem et inviam,<br class="calibre6"/> per terram sitis, et imaginem mortis,<br class="calibre6"/> per terram in qua non ambulavit vir,<br class="calibre6"/> neque habitavit homo ?<br class="calibre6"/>
<span id="x2_7" class="vn">7</span> Et induxi vos in terram Carmeli,<br class="calibre6"/> ut comederetis fructum ejus et optima illius :<br class="calibre6"/> et ingressi contaminastis terram meam,<br class="calibre6"/> et hæreditatem meam posuistis in abominationem.<br class="calibre6"/>
<span id="x2_8" class="vn">8</span> Sacerdotes non dixerunt : Ubi est Dominus ?<br class="calibre6"/> et tenentes legem nescierunt me,<br class="calibre6"/> et pastores prævaricati sunt in me,<br class="calibre6"/> et prophetæ prophetaverunt in Baal,<br class="calibre6"/> et idola secuti sunt.<br class="calibre6"/>
<span id="x2_9" class="vn">9</span> Propterea adhuc judicio contendam vobiscum, ait Dominus,<br class="calibre6"/> et cum filiis vestris disceptabo.<br class="calibre6"/>
<span id="x2_10" class="vn">10</span> Transite ad insulas Cethim, et videte :<br class="calibre6"/> et in Cedar mittite, et considerate vehementer :<br class="calibre6"/> et videte si factum est hujuscemodi :<br class="calibre6"/>
<span id="x2_11" class="vn">11</span> si mutavit gens deos suos,<br class="calibre6"/> et certe ipsi non sunt dii :<br class="calibre6"/> populus vero meus mutavit gloriam suam in idolum.<br class="calibre6"/>
<span id="x2_12" class="vn">12</span> Obstupescite, cæli, super hoc,<br class="calibre6"/> et portæ ejus, desolamini vehementer, dicit Dominus.<br class="calibre6"/>
<span id="x2_13" class="vn">13</span> Duo enim mala fecit populus meus :<br class="calibre6"/> me dereliquerunt fontem aquæ vivæ,<br class="calibre6"/> et foderunt sibi cisternas, cisternas dissipatas,<br class="calibre6"/> quia continere non valent aquas.<br class="calibre6"/>
<span id="x2_14" class="vn">14</span> Numquid servus est Israël, aut vernaculus ?<br class="calibre6"/> quare ergo factus est in prædam ?<br class="calibre6"/>
<span id="x2_15" class="vn">15</span> Super eum rugierunt leones,<br class="calibre6"/> et dederunt vocem suam :<br class="calibre6"/> posuerunt terram ejus in solitudinem.<br class="calibre6"/> Civitates ejus exustæ sunt,<br class="calibre6"/> et non est qui habitet in eis.<br class="calibre6"/>
<span id="x2_16" class="vn">16</span> Filii quoque Mempheos et Taphnes<br class="calibre6"/> constupraverunt te usque ad verticem.<br class="calibre6"/>
<span id="x2_17" class="vn">17</span> Numquid non istud factum est tibi,<br class="calibre6"/> quia dereliquisti Dominum Deum tuum<br class="calibre6"/> eo tempore quo ducebat te per viam ?<br class="calibre6"/>
<span id="x2_18" class="vn">18</span> Et nunc quid tibi vis in via Ægypti,<br class="calibre6"/> ut bibas aquam turbidam ?<br class="calibre6"/> et quid tibi cum via Assyriorum,<br class="calibre6"/> ut bibas aquam fluminis ?<br class="calibre6"/>
<span id="x2_19" class="vn">19</span> Arguet te malitia tua,<br class="calibre6"/> et aversio tua increpabit te.<br class="calibre6"/> Scito et vide quia malum et amarum est<br class="calibre6"/> reliquisse te Dominum Deum tuum,<br class="calibre6"/> et non esse timorem mei apud te,<br class="calibre6"/> dicit Dominus Deus exercituum.<br class="calibre6"/>
<span id="x2_20" class="vn">20</span> A sæculo confregisti jugum meum :<br class="calibre6"/> rupisti vincula mea,<br class="calibre6"/> et dixisti : Non serviam.<br class="calibre6"/> In omni enim colle sublimi,<br class="calibre6"/> et sub omni ligno frondoso,<br class="calibre6"/> tu prosternebaris meretrix.<br class="calibre6"/>
<span id="x2_21" class="vn">21</span> Ego autem plantavi te vineam electam,<br class="calibre6"/> omne semen verum :<br class="calibre6"/> quomodo ergo conversa es mihi in pravum,<br class="calibre6"/> vinea aliena ?<br class="calibre6"/>
<span id="x2_22" class="vn">22</span> Si laveris te nitro,<br class="calibre6"/> et multiplicaveris tibi herbam borith,<br class="calibre6"/> maculata es in iniquitate tua coram me,<br class="calibre6"/> dicit Dominus Deus.<br class="calibre6"/>
<span id="x2_23" class="vn">23</span> Quomodo dicis : Non sum polluta ;<br class="calibre6"/> post Baalim non ambulavi ?<br class="calibre6"/> Vide vias tuas in convalle ;<br class="calibre6"/> scito quid feceris :<br class="calibre6"/> cursor levis explicans vias suas.<br class="calibre6"/>
<span id="x2_24" class="vn">24</span> Onager assuetus in solitudine,<br class="calibre6"/> in desiderio animæ suæ attraxit ventum amoris sui :<br class="calibre6"/> nullus avertet eam :<br class="calibre6"/> omnes qui quærunt eam non deficient :<br class="calibre6"/> in menstruis ejus invenient eam.<br class="calibre6"/>
<span id="x2_25" class="vn">25</span> Prohibe pedem tuum a nuditate,<br class="calibre6"/> et guttur tuum a siti.<br class="calibre6"/> Et dixisti : Desperavi : nequaquam faciam :<br class="calibre6"/> adamavi quippe alienos,<br class="calibre6"/> et post eos ambulabo.</div><br class="calibre6"/><br class="calibre6"/>
<div class="poetry"><span id="x2_26" class="vn">26</span> Quomodo confunditur fur quando deprehenditur,<br class="calibre6"/> sic confusi sunt domus Israël,<br class="calibre6"/> ipsi et reges eorum,<br class="calibre6"/> principes, et sacerdotes, et prophetæ eorum,<br class="calibre6"/>
<span id="x2_27" class="vn">27</span> dicentes ligno : Pater meus es tu :<br class="calibre6"/> et lapidi : Tu me genuisti.<br class="calibre6"/> Verterunt ad me tergum et non faciem,<br class="calibre6"/> et in tempore afflictionis suæ dicent :<br class="calibre6"/> Surge, et libera nos.<br class="calibre6"/>
<span id="x2_28" class="vn">28</span> Ubi sunt dii tui quos fecisti tibi ?<br class="calibre6"/> surgant, et liberent te in tempore afflictionis tuæ :<br class="calibre6"/> secundum numerum quippe civitatum tuarum erant dii tui, Juda.<br class="calibre6"/>
<span id="x2_29" class="vn">29</span> Quid vultis mecum judicio contendere ?<br class="calibre6"/> omnes dereliquistis me, dicit Dominus.<br class="calibre6"/>
<span id="x2_30" class="vn">30</span> Frustra percussi filios vestros :<br class="calibre6"/> disciplinam non receperunt.<br class="calibre6"/> Devoravit gladius vester prophetas vestros :<br class="calibre6"/> quasi leo vastator
<span id="x2_31" class="vn">31</span> generatio vestra.<br class="calibre6"/> Videte verbum Domini :<br class="calibre6"/> numquid solitudo factus sum Israëli,<br class="calibre6"/> aut terra serotina ?<br class="calibre6"/> quare ergo dixit populus meus : Recessimus ;<br class="calibre6"/> non veniemus ultra ad te ?<br class="calibre6"/>
<span id="x2_32" class="vn">32</span> Numquid obliviscetur virgo ornamenti sui,<br class="calibre6"/> aut sponsa fasciæ pectoralis suæ ?<br class="calibre6"/> populus vero meus oblitus est mei diebus innumeris.<br class="calibre6"/>
<span id="x2_33" class="vn">33</span> Quid niteris bonam ostendere viam tuam<br class="calibre6"/> ad quærendam dilectionem,<br class="calibre6"/> quæ insuper et malitias tuas docuisti vias tuas,<br class="calibre6"/>
<span id="x2_34" class="vn">34</span> et in alis tuis inventus est sanguis animarum pauperum et innocentum ?<br class="calibre6"/> non in fossis inveni eos,<br class="calibre6"/> sed in omnibus quæ supra memoravi.<br class="calibre6"/>
<span id="x2_35" class="vn">35</span> Et dixisti : Absque peccato et innocens ego sum,<br class="calibre6"/> et propterea avertatur furor tuus a me.<br class="calibre6"/> Ecce ego judicio contendam tecum,<br class="calibre6"/> eo quod dixeris : Non peccavi.<br class="calibre6"/>
<span id="x2_36" class="vn">36</span> Quam vilis facta es nimis, iterans vias tuas !<br class="calibre6"/> et ab Ægypto confunderis,<br class="calibre6"/> sicut confusa es ab Assur.<br class="calibre6"/>
<span id="x2_37" class="vn">37</span> Nam et ab ista egredieris,<br class="calibre6"/> et manus tuæ erunt super caput tuum :<br class="calibre6"/> quoniam obtrivit Dominus confidentiam tuam,<br class="calibre6"/> et nihil habebis prosperum in ea.</div>
</div><div class="calibre5" id="calibre_pb_2"></div></body></html>
