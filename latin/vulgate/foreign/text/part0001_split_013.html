<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Ascendit ergo Abram de Ægypto, ipse et uxor ejus, et omnia quæ habebat, et Lot cum eo, ad australem plagam.
<span id="x13_2" class="vn">2</span> Erat autem dives valde in possessione auri et argenti.
<span id="x13_3" class="vn">3</span> Reversusque est per iter, quo venerat, a meridie in Bethel, usque ad locum ubi prius fixerat tabernaculum inter Bethel et Hai,
<span id="x13_4" class="vn">4</span> in loco altaris quod fecerat prius : et invocavit ibi nomen Domini.
<span id="x13_5" class="vn">5</span> Sed et Lot qui erat cum Abram, fuerunt greges ovium, et armenta, et tabernacula.
<span id="x13_6" class="vn">6</span> Nec poterat eos capere terra, ut habitarent simul : erat quippe substantia eorum multa, et nequibant habitare communiter.
<span id="x13_7" class="vn">7</span> Unde et facta est rixa inter pastores gregum Abram et Lot. Eo autem tempore Chananæus et Pherezæus habitabant in terra illa.
<span id="x13_8" class="vn">8</span> Dixit ergo Abram ad Lot : Ne quæso sit jurgium inter me et te, et inter pastores meos et pastores tuos : fratres enim sumus.
<span id="x13_9" class="vn">9</span> Ecce universa terra coram te est : recede a me, obsecro : si ad sinistram ieris, ego dexteram tenebo : si tu dexteram elegeris, ego ad sinistram pergam.
<span id="x13_10" class="vn">10</span> Elevatis itaque Lot oculis, vidit omnem circa regionem Jordanis, quæ universa irrigabatur antequam subverteret Dominus Sodomam et Gomorrham, sicut paradisus Domini, et sicut Ægyptus venientibus in Segor.
<span id="x13_11" class="vn">11</span> Elegitque sibi Lot regionem circa Jordanem, et recessit ab oriente : divisique sunt alterutrum a fratre suo.
<span id="x13_12" class="vn">12</span> Abram habitavit in terra Chanaan ; Lot vero moratus est in oppidis, quæ erant circa Jordanem, et habitavit in Sodomis.
<span id="x13_13" class="vn">13</span> Homines autem Sodomitæ pessimi erant, et peccatores coram Domino nimis.<br class="calibre6"/><br class="calibre6"/>
<span id="x13_14" class="vn">14</span> Dixitque Dominus ad Abram, postquam divisus est ab eo Lot : Leva oculos tuos et vide a loco, in quo nunc es, ad aquilonem et meridiem, ad orientem et occidentem.
<span id="x13_15" class="vn">15</span> Omnem terram, quam conspicis, tibi dabo, et semini tuo usque in sempiternum.
<span id="x13_16" class="vn">16</span> Faciamque semen tuum sicut pulverem terræ : si quis potest hominum numerare pulverem terræ, semen quoque tuum numerare poterit.
<span id="x13_17" class="vn">17</span> Surge, et perambula terram in longitudine et in latitudine sua : quia tibi daturus sum eam.
<span id="x13_18" class="vn">18</span> Movens igitur tabernaculum suum Abram, venit, et habitavit juxta convallem Mambre, quæ est in Hebron : ædificavitque ibi altare Domino.
</div><div class="calibre5" id="calibre_pb_13"></div></body></html>
