<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Ephesios - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Obsecro itaque vos ego vinctus in Domino, ut digne ambuletis vocatione, qua vocati estis,
<span id="x4_2" class="vn">2</span> cum omni humilitate, et mansuetudine, cum patientia, supportantes invicem in caritate,
<span id="x4_3" class="vn">3</span> solliciti servare unitatem Spiritus in vinculo pacis.
<span id="x4_4" class="vn">4</span> Unum corpus, et unus Spiritus, sicut vocati estis in una spe vocationis vestræ.
<span id="x4_5" class="vn">5</span> Unus Dominus, una fides, unum baptisma.
<span id="x4_6" class="vn">6</span> Unus Deus et Pater omnium, qui est super omnes, et per omnia, et in omnibus nobis.<br class="calibre6"/><br class="calibre6"/>
<span id="x4_7" class="vn">7</span> Unicuique autem nostrum data est gratia secundum mensuram donationis Christi.
<span id="x4_8" class="vn">8</span> Propter quod dicit : Ascendens in altum, captivam duxit captivitatem : dedit dona hominibus.
<span id="x4_9" class="vn">9</span> Quod autem ascendit, quid est, nisi quia et descendit primum in inferiores partes terræ ?
<span id="x4_10" class="vn">10</span> Qui descendit, ipse est et qui ascendit super omnes cælos, ut impleret omnia.
<span id="x4_11" class="vn">11</span> Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,
<span id="x4_12" class="vn">12</span> ad consummationem sanctorum in opus ministerii, in ædificationem corporis Christi :
<span id="x4_13" class="vn">13</span> donec occurramus omnes in unitatem fidei, et agnitionis Filii Dei, in virum perfectum, in mensuram ætatis plenitudinis Christi :
<span id="x4_14" class="vn">14</span> ut jam non simus parvuli fluctuantes, et circumferamur omni vento doctrinæ in nequitia hominum, in astutia ad circumventionem erroris.
<span id="x4_15" class="vn">15</span> Veritatem autem facientes in caritate, crescamus in illo per omnia, qui est caput Christus :
<span id="x4_16" class="vn">16</span> ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in ædificationem sui in caritate.<br class="calibre6"/><br class="calibre6"/>
<span id="x4_17" class="vn">17</span> Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,
<span id="x4_18" class="vn">18</span> tenebris obscuratum habentes intellectum, alienati a vita Dei per ignorantiam, quæ est in illis, propter cæcitatem cordis ipsorum,
<span id="x4_19" class="vn">19</span> qui desperantes, semetipsos tradiderunt impudicitiæ, in operationem immunditiæ omnis in avaritiam.
<span id="x4_20" class="vn">20</span> Vos autem non ita didicistis Christum,
<span id="x4_21" class="vn">21</span> si tamen illum audistis, et in ipso edocti estis, sicut est veritas in Jesu,
<span id="x4_22" class="vn">22</span> deponere vos secundum pristinam conversationem veterem hominem, qui corrumpitur secundum desideria erroris.
<span id="x4_23" class="vn">23</span> Renovamini autem spiritu mentis vestræ,
<span id="x4_24" class="vn">24</span> et induite novum hominem, qui secundum Deum creatus est in justitia, et sanctitate veritatis.<br class="calibre6"/><br class="calibre6"/>
<span id="x4_25" class="vn">25</span> Propter quod deponentes mendacium, loquimini veritatem unusquisque cum proximo suo : quoniam sumus invicem membra.
<span id="x4_26" class="vn">26</span> Irascimini, et nolite peccare : sol non occidat super iracundiam vestram.
<span id="x4_27" class="vn">27</span> Nolite locum dare diabolo :
<span id="x4_28" class="vn">28</span> qui furabatur, jam non furetur : magis autem laboret, operando manibus suis, quod bonum est, ut habeat unde tribuat necessitatem patienti.
<span id="x4_29" class="vn">29</span> Omnis sermo malus ex ore vestro non procedat : sed si quis bonus ad ædificationem fidei ut det gratiam audientibus.
<span id="x4_30" class="vn">30</span> Et nolite contristare Spiritum Sanctum Dei : in quo signati estis in diem redemptionis.
<span id="x4_31" class="vn">31</span> Omnis amaritudo, et ira, et indignatio, et clamor, et blasphemia tollatur a vobis cum omni malitia.
<span id="x4_32" class="vn">32</span> Estote autem invicem benigni, misericordes, donantes invicem sicut et Deus in Christo donavit vobis.
</div><div class="calibre5" id="calibre_pb_4"></div></body></html>
