<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Verbum quod factum est ad Jeremiam a Domino, dicens :
<span id="x7_2" class="vn">2</span> Sta in porta domus Domini, et prædica ibi verbum istud, et dic : <div class="poetry">Audite verbum Domini, omnis Juda,<br class="calibre6"/> qui ingredimini per portas has ut adoretis Dominum.<br class="calibre6"/>
<span id="x7_3" class="vn">3</span> Hæc dicit Dominus exercituum, Deus Israël :<br class="calibre6"/> Bonas facite vias vestras, et studia vestra,<br class="calibre6"/> et habitabo vobiscum in loco isto.<br class="calibre6"/>
<span id="x7_4" class="vn">4</span> Nolite confidere in verbis mendacii, dicentes :<br class="calibre6"/> Templum Domini, templum Domini, templum Domini est !<br class="calibre6"/>
<span id="x7_5" class="vn">5</span> Quoniam si bene direxeritis vias vestras, et studia vestra ;<br class="calibre6"/> si feceritis judicium inter virum et proximum ejus ;<br class="calibre6"/>
<span id="x7_6" class="vn">6</span> advenæ, et pupillo, et viduæ non feceritis calumniam,<br class="calibre6"/> nec sanguinem innocentem effuderitis in loco hoc,<br class="calibre6"/> et post deos alienos non ambulaveritis in malum vobismetipsis :<br class="calibre6"/>
<span id="x7_7" class="vn">7</span> habitabo vobiscum in loco isto,<br class="calibre6"/> in terra quam dedi patribus vestris a sæculo et usque in sæculum.<br class="calibre6"/>
<span id="x7_8" class="vn">8</span> Ecce vos confiditis vobis in sermonibus mendacii,<br class="calibre6"/> qui non proderunt vobis :<br class="calibre6"/>
<span id="x7_9" class="vn">9</span> furari, occidere, adulterari,<br class="calibre6"/> jurare mendaciter, libare Baalim,<br class="calibre6"/> et ire post deos alienos quos ignoratis :<br class="calibre6"/>
<span id="x7_10" class="vn">10</span> et venistis, et stetistis coram me<br class="calibre6"/> in domo hac, in qua invocatum est nomen meum,<br class="calibre6"/> et dixistis : Liberati sumus,<br class="calibre6"/> eo quod fecerimus omnes abominationes istas.<br class="calibre6"/>
<span id="x7_11" class="vn">11</span> Numquid ergo spelunca latronum facta est domus ista,<br class="calibre6"/> in qua invocatum est nomen meum in oculis vestris ?<br class="calibre6"/> Ego, ego sum : ego vidi, dicit Dominus.<br class="calibre6"/>
<span id="x7_12" class="vn">12</span> Ite ad locum meum in Silo,<br class="calibre6"/> ubi habitavit nomen meum a principio,<br class="calibre6"/> et videte quæ fecerim ei propter malitiam populi mei Israël.<br class="calibre6"/>
<span id="x7_13" class="vn">13</span> Et nunc, quia fecistis omnia opera hæc, dicit Dominus,<br class="calibre6"/> et locutus sum ad vos mane consurgens, et loquens, et non audistis :<br class="calibre6"/> et vocavi vos, et non respondistis :<br class="calibre6"/>
<span id="x7_14" class="vn">14</span> faciam domui huic, in qua invocatum est nomen meum,<br class="calibre6"/> et in qua vos habetis fiduciam,<br class="calibre6"/> et loco quem dedi vobis et patribus vestris,<br class="calibre6"/> sicut feci Silo :<br class="calibre6"/>
<span id="x7_15" class="vn">15</span> et projiciam vos a facie mea<br class="calibre6"/> sicut projeci omnes fratres vestros,<br class="calibre6"/> universum semen Ephraim.<br class="calibre6"/>
<span id="x7_16" class="vn">16</span> Tu ergo, noli orare pro populo hoc,<br class="calibre6"/> nec assumas pro eis laudem et orationem :<br class="calibre6"/> et non obsistas mihi,<br class="calibre6"/> quia non exaudiam te.<br class="calibre6"/>
<span id="x7_17" class="vn">17</span> Nonne vides quid isti faciunt in civitatibus Juda,<br class="calibre6"/> et in plateis Jerusalem ?<br class="calibre6"/>
<span id="x7_18" class="vn">18</span> Filii colligunt ligna,<br class="calibre6"/> et patres succendunt ignem,<br class="calibre6"/> et mulieres conspergunt adipem,<br class="calibre6"/> ut faciant placentas reginæ cæli,<br class="calibre6"/> et libent diis alienis,<br class="calibre6"/> et me ad iracundiam provocent.<br class="calibre6"/>
<span id="x7_19" class="vn">19</span> Numquid me ad iracundiam provocant ?<br class="calibre6"/> dicit Dominus ;<br class="calibre6"/> nonne semetipsos in confusionem vultus sui ?<br class="calibre6"/>
<span id="x7_20" class="vn">20</span> Ideo hæc dicit Dominus Deus :<br class="calibre6"/> Ecce furor meus et indignatio mea conflatur super locum istum,<br class="calibre6"/> super viros, et super jumenta,<br class="calibre6"/> et super lignum regionis, et super fruges terræ :<br class="calibre6"/> et succendetur, et non extinguetur.<br class="calibre6"/>
<span id="x7_21" class="vn">21</span> Hæc dicit Dominus exercituum, Deus Israël :<br class="calibre6"/> Holocautomata vestra addite victimis vestris,<br class="calibre6"/> et comedite carnes :<br class="calibre6"/>
<span id="x7_22" class="vn">22</span> quia non sum locutus cum patribus vestris, et non præcepi eis,<br class="calibre6"/> in die qua eduxi eos de terra Ægypti,<br class="calibre6"/> de verbo holocautomatum et victimarum :<br class="calibre6"/>
<span id="x7_23" class="vn">23</span> sed hoc verbum præcepi eis, dicens :<br class="calibre6"/> Audite vocem meam,<br class="calibre6"/> et ero vobis Deus,<br class="calibre6"/> et vos eritis mihi populus :<br class="calibre6"/> et ambulate in omni via quam mandavi vobis,<br class="calibre6"/> ut bene sit vobis.<br class="calibre6"/>
<span id="x7_24" class="vn">24</span> Et non audierunt, nec inclinaverunt aurem suam :<br class="calibre6"/> sed abierunt in voluntatibus et in pravitate cordis sui mali :<br class="calibre6"/> factique sunt retrorsum, et non in ante,<br class="calibre6"/>
<span id="x7_25" class="vn">25</span> a die qua egressi sunt patres eorum de terra Ægypti<br class="calibre6"/> usque ad diem hanc.<br class="calibre6"/> Et misi ad vos omnes servos meos prophetas per diem,<br class="calibre6"/> consurgens diluculo, et mittens :<br class="calibre6"/>
<span id="x7_26" class="vn">26</span> et non audierunt me,<br class="calibre6"/> nec inclinaverunt aurem suam :<br class="calibre6"/> sed induraverunt cervicem suam,<br class="calibre6"/> et pejus operati sunt quam patres eorum.</div>
<span id="x7_27" class="vn">27</span> Et loqueris ad eos omnia verba hæc, et non audient te : et vocabis eos, et non respondebunt tibi.
<span id="x7_28" class="vn">28</span> Et dices ad eos : <div class="poetry">Hæc est gens quæ non audivit vocem Domini Dei sui,<br class="calibre6"/> nec recepit disciplinam ;<br class="calibre6"/> periit fides,<br class="calibre6"/> et ablata est de ore eorum.<br class="calibre6"/>
<span id="x7_29" class="vn">29</span> Tonde capillum tuum, et projice,<br class="calibre6"/> et sume in directum planctum :<br class="calibre6"/> quia projecit Dominus et reliquit generationem furoris sui ;<br class="calibre6"/>
<span id="x7_30" class="vn">30</span> quia fecerunt filii Juda malum in oculis meis, dicit Dominus.<br class="calibre6"/> Posuerunt offendicula sua in domo<br class="calibre6"/> in qua invocatum est nomen meum, ut polluerent eam :<br class="calibre6"/>
<span id="x7_31" class="vn">31</span> et ædificaverunt excelsa Topheth,<br class="calibre6"/> quæ est in valle filii Ennom,<br class="calibre6"/> ut incenderent filios suos et filias suas igni,<br class="calibre6"/> quæ non præcepi, nec cogitavi in corde meo.<br class="calibre6"/>
<span id="x7_32" class="vn">32</span> Ideo ecce dies venient, dicit Dominus,<br class="calibre6"/> et non dicetur amplius Topheth, et vallis filii Ennom,<br class="calibre6"/> sed vallis interfectionis :<br class="calibre6"/> et sepelient in Topheth, eo quod non sit locus.<br class="calibre6"/>
<span id="x7_33" class="vn">33</span> Et erit morticinum populi hujus in cibos volucribus cæli et bestiis terræ,<br class="calibre6"/> et non erit qui abigat.<br class="calibre6"/>
<span id="x7_34" class="vn">34</span> Et quiescere faciam de urbibus Juda,<br class="calibre6"/> et de plateis Jerusalem,<br class="calibre6"/> vocem gaudii et vocem lætitiæ,<br class="calibre6"/> vocem sponsi et vocem sponsæ :<br class="calibre6"/> in desolationem enim erit terra.</div>
</div><div class="calibre5" id="calibre_pb_7"></div></body></html>
