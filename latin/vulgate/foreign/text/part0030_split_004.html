<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Baruch - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Hic liber mandatorum Dei,<br class="calibre6"/> et lex quæ est in æternum :<br class="calibre6"/> omnes qui tenent eam pervenient ad vitam :<br class="calibre6"/> qui autem dereliquerunt eam, in mortem.<br class="calibre6"/>
<span id="x4_2" class="vn">2</span> Convertere, Jacob, et apprehende eam :<br class="calibre6"/> ambula per viam ad splendorem ejus contra lumen ejus.<br class="calibre6"/>
<span id="x4_3" class="vn">3</span> Ne tradas alteri gloriam tuam,<br class="calibre6"/> et dignitatem tuam genti alienæ.<br class="calibre6"/>
<span id="x4_4" class="vn">4</span> Beati sumus, Israël,<br class="calibre6"/> quia quæ Deo placent manifesta sunt nobis.</div><br class="calibre6"/><br class="calibre6"/>
<div class="poetry"><span id="x4_5" class="vn">5</span> Animæquior esto, populus Dei, memorabilis Israël :<br class="calibre6"/>
<span id="x4_6" class="vn">6</span> venundati estis gentibus non in perditionem :<br class="calibre6"/> sed propter quod in ira ad iracundiam provocastis Deum,<br class="calibre6"/> traditi estis adversariis.<br class="calibre6"/>
<span id="x4_7" class="vn">7</span> Exacerbastis enim eum qui fecit vos, Deum æternum,<br class="calibre6"/> immolantes dæmoniis, et non Deo.<br class="calibre6"/>
<span id="x4_8" class="vn">8</span> Obliti enim estis Deum qui nutrivit vos,<br class="calibre6"/> et contristastis nutricem vestram Jerusalem.<br class="calibre6"/>
<span id="x4_9" class="vn">9</span> Vidit enim iracundiam a Deo venientem vobis, et dixit :<br class="calibre6"/> Audite, confines Sion :<br class="calibre6"/> adduxit enim mihi Deus luctum magnum.<br class="calibre6"/>
<span id="x4_10" class="vn">10</span> Vidi enim captivitatem populi mei,<br class="calibre6"/> filiorum meorum et filiarum,<br class="calibre6"/> quam superduxit illis Æternus.<br class="calibre6"/>
<span id="x4_11" class="vn">11</span> Nutrivi enim illos cum jucunditate ;<br class="calibre6"/> dimisi autem illos cum fletu et luctu.<br class="calibre6"/>
<span id="x4_12" class="vn">12</span> Nemo gaudeat super me viduam et desolatam :<br class="calibre6"/> a multis derelicta sum propter peccata filiorum meorum,<br class="calibre6"/> quia declinaverunt a lege Dei.<br class="calibre6"/>
<span id="x4_13" class="vn">13</span> Justitias autem ipsius nescierunt,<br class="calibre6"/> nec ambulaverunt per vias mandatorum Dei,<br class="calibre6"/> neque per semitas veritatis ejus cum justitia ingressi sunt.<br class="calibre6"/>
<span id="x4_14" class="vn">14</span> Veniant confines Sion,<br class="calibre6"/> et memorentur captivitatem filiorum et filiarum mearum,<br class="calibre6"/> quam superduxit illis Æternus.<br class="calibre6"/>
<span id="x4_15" class="vn">15</span> Adduxit enim super illos gentem de longinquo,<br class="calibre6"/> gentem improbam, et alterius linguæ,<br class="calibre6"/>
<span id="x4_16" class="vn">16</span> qui non sunt reveriti senem,<br class="calibre6"/> neque puerorum miserti sunt,<br class="calibre6"/> et abduxerunt dilectos viduæ,<br class="calibre6"/> et a filiis unicam desolaverunt.<br class="calibre6"/>
<span id="x4_17" class="vn">17</span> Ego autem, quid possum adjuvare vos ?<br class="calibre6"/>
<span id="x4_18" class="vn">18</span> qui enim adduxit super vos mala,<br class="calibre6"/> ipse vos eripiet de manibus inimicorum vestrorum.<br class="calibre6"/>
<span id="x4_19" class="vn">19</span> Ambulate, filii, ambulate :<br class="calibre6"/> ego enim derelicta sum sola.<br class="calibre6"/>
<span id="x4_20" class="vn">20</span> Exui me stola pacis,<br class="calibre6"/> indui autem me sacco obsecrationis,<br class="calibre6"/> et clamabo ad Altissimum in diebus meis.<br class="calibre6"/>
<span id="x4_21" class="vn">21</span> Animæquiores estote, filii ; clamate ad Dominum,<br class="calibre6"/> et eripiet vos de manu principum inimicorum.<br class="calibre6"/>
<span id="x4_22" class="vn">22</span> Ego enim speravi in æternum salutem vestram,<br class="calibre6"/> et venit mihi gaudium a Sancto, super misericordia<br class="calibre6"/> quæ veniet vobis ab æterno salutari nostro.<br class="calibre6"/>
<span id="x4_23" class="vn">23</span> Emisi enim vos cum luctu et ploratu :<br class="calibre6"/> reducet autem vos mihi Dominus<br class="calibre6"/> cum gaudio et jucunditate in sempiternum.<br class="calibre6"/>
<span id="x4_24" class="vn">24</span> Sicut enim viderunt vicinæ Sion captivitatem vestram a Deo,<br class="calibre6"/> sic videbunt et in celeritate salutem vestram a Deo,<br class="calibre6"/> quæ superveniet vobis cum honore magno et splendore æterno.<br class="calibre6"/>
<span id="x4_25" class="vn">25</span> Filii, patienter sustinete iram quæ supervenit vobis :<br class="calibre6"/> persecutus est enim te inimicus tuus :<br class="calibre6"/> sed cito videbis perditionem ipsius,<br class="calibre6"/> et super cervices ipsius ascendes.<br class="calibre6"/>
<span id="x4_26" class="vn">26</span> Delicati mei ambulaverunt vias asperas :<br class="calibre6"/> ducti sunt enim ut grex direptus ab inimicis.<br class="calibre6"/>
<span id="x4_27" class="vn">27</span> Animæquiores estote, filii, et proclamate ad Dominum :<br class="calibre6"/> erit enim memoria vestra ab eo qui duxit vos.<br class="calibre6"/>
<span id="x4_28" class="vn">28</span> Sicut enim fuit sensus vester ut erraretis a Deo,<br class="calibre6"/> decies tantum iterum convertentes requiretis eum :<br class="calibre6"/>
<span id="x4_29" class="vn">29</span> qui enim induxit vobis mala,<br class="calibre6"/> ipse rursum adducet vobis sempiternam jucunditatem cum salute vestra.</div><br class="calibre6"/><br class="calibre6"/>
<div class="poetry"><span id="x4_30" class="vn">30</span> Animæquior esto, Jerusalem :<br class="calibre6"/> exhortatur enim te, qui te nominavit.<br class="calibre6"/>
<span id="x4_31" class="vn">31</span> Nocentes peribunt, qui te vexaverunt :<br class="calibre6"/> et qui gratulati sunt in tua ruina, punientur.<br class="calibre6"/>
<span id="x4_32" class="vn">32</span> Civitates quibus servierunt filii tui, punientur,<br class="calibre6"/> et quæ accepit filios tuos.<br class="calibre6"/>
<span id="x4_33" class="vn">33</span> Sicut enim gavisa est in tua ruina, et lætata est in casu tuo,<br class="calibre6"/> sic contristabitur in sua desolatione,<br class="calibre6"/>
<span id="x4_34" class="vn">34</span> et amputabitur exsultatio multitudinis ejus,<br class="calibre6"/> et gaudimonium ejus erit in luctum.<br class="calibre6"/>
<span id="x4_35" class="vn">35</span> Ignis enim superveniet ei ab Æterno in longiturnis diebus,<br class="calibre6"/> et habitabitur a dæmoniis in multitudine temporis.<br class="calibre6"/>
<span id="x4_36" class="vn">36</span> Circumspice, Jerusalem, ad orientem,<br class="calibre6"/> et vide jucunditatem a Deo tibi venientem.<br class="calibre6"/>
<span id="x4_37" class="vn">37</span> Ecce enim veniunt filii tui, quos dimisisti dispersos :<br class="calibre6"/> veniunt collecti ab oriente usque ad occidentem, in verbo Sancti,<br class="calibre6"/> gaudentes in honorem Dei.</div>
</div><div class="calibre5" id="calibre_pb_4"></div></body></html>
