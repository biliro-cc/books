<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> In finem. Psalmus David. <div class="poetry">Judica me, Domine, quoniam ego in innocentia mea ingressus sum,<br class="calibre6"/> et in Domino sperans non infirmabor.<br class="calibre6"/>
<span id="x25_2" class="vn">2</span> Proba me, Domine, et tenta me ;<br class="calibre6"/> ure renes meos et cor meum.<br class="calibre6"/>
<span id="x25_3" class="vn">3</span> Quoniam misericordia tua ante oculos meos est,<br class="calibre6"/> et complacui in veritate tua.<br class="calibre6"/>
<span id="x25_4" class="vn">4</span> Non sedi cum concilio vanitatis,<br class="calibre6"/> et cum iniqua gerentibus non introibo.<br class="calibre6"/>
<span id="x25_5" class="vn">5</span> Odivi ecclesiam malignantium,<br class="calibre6"/> et cum impiis non sedebo.<br class="calibre6"/>
<span id="x25_6" class="vn">6</span> Lavabo inter innocentes manus meas,<br class="calibre6"/> et circumdabo altare tuum, Domine :<br class="calibre6"/>
<span id="x25_7" class="vn">7</span> ut audiam vocem laudis,<br class="calibre6"/> et enarrem universa mirabilia tua.<br class="calibre6"/>
<span id="x25_8" class="vn">8</span> Domine, dilexi decorem domus tuæ,<br class="calibre6"/> et locum habitationis gloriæ tuæ.<br class="calibre6"/>
<span id="x25_9" class="vn">9</span> Ne perdas cum impiis, Deus, animam meam,<br class="calibre6"/> et cum viris sanguinum vitam meam :<br class="calibre6"/>
<span id="x25_10" class="vn">10</span> in quorum manibus iniquitates sunt ;<br class="calibre6"/> dextera eorum repleta est muneribus.<br class="calibre6"/>
<span id="x25_11" class="vn">11</span> Ego autem in innocentia mea ingressus sum ;<br class="calibre6"/> redime me, et miserere mei.<br class="calibre6"/>
<span id="x25_12" class="vn">12</span> Pes meus stetit in directo ;<br class="calibre6"/> in ecclesiis benedicam te, Domine.</div>
</div><div class="calibre5" id="calibre_pb_25"></div></body></html>
