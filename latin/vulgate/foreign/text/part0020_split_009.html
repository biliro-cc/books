<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Et respondens Job, ait :
<div class="poetry"><span id="x9_2" class="vn">2</span> Vere scio quod ita sit,<br class="calibre6"/> et quod non justificetur homo compositus Deo.<br class="calibre6"/>
<span id="x9_3" class="vn">3</span> Si voluerit contendere cum eo,<br class="calibre6"/> non poterit ei respondere unum pro mille.<br class="calibre6"/>
<span id="x9_4" class="vn">4</span> Sapiens corde est, et fortis robore :<br class="calibre6"/> quis restitit ei, et pacem habuit ?<br class="calibre6"/>
<span id="x9_5" class="vn">5</span> Qui transtulit montes, et nescierunt<br class="calibre6"/> hi quos subvertit in furore suo.<br class="calibre6"/>
<span id="x9_6" class="vn">6</span> Qui commovet terram de loco suo,<br class="calibre6"/> et columnæ ejus concutiuntur.<br class="calibre6"/>
<span id="x9_7" class="vn">7</span> Qui præcipit soli, et non oritur,<br class="calibre6"/> et stellas claudit quasi sub signaculo.<br class="calibre6"/>
<span id="x9_8" class="vn">8</span> Qui extendit cælos solus,<br class="calibre6"/> et graditur super fluctus maris.<br class="calibre6"/>
<span id="x9_9" class="vn">9</span> Qui facit Arcturum et Oriona,<br class="calibre6"/> et Hyadas et interiora austri.<br class="calibre6"/>
<span id="x9_10" class="vn">10</span> Qui facit magna, et incomprehensibilia,<br class="calibre6"/> et mirabilia, quorum non est numerus.<br class="calibre6"/>
<span id="x9_11" class="vn">11</span> Si venerit ad me, non videbo eum ;<br class="calibre6"/> si abierit, non intelligam.<br class="calibre6"/>
<span id="x9_12" class="vn">12</span> Si repente interroget, quis respondebit ei ?<br class="calibre6"/> vel quis dicere potest : Cur ita facis ?<br class="calibre6"/>
<span id="x9_13" class="vn">13</span> Deus, cujus iræ nemo resistere potest,<br class="calibre6"/> et sub quo curvantur qui portant orbem.<br class="calibre6"/>
<span id="x9_14" class="vn">14</span> Quantus ergo sum ego, ut respondeam ei,<br class="calibre6"/> et loquar verbis meis cum eo ?<br class="calibre6"/>
<span id="x9_15" class="vn">15</span> qui etiam si habuero quippiam justum, non respondebo :<br class="calibre6"/> sed meum judicem deprecabor.<br class="calibre6"/>
<span id="x9_16" class="vn">16</span> Et cum invocantem exaudierit me,<br class="calibre6"/> non credo quod audierit vocem meam.<br class="calibre6"/>
<span id="x9_17" class="vn">17</span> In turbine enim conteret me,<br class="calibre6"/> et multiplicabit vulnera mea, etiam sine causa.<br class="calibre6"/>
<span id="x9_18" class="vn">18</span> Non concedit requiescere spiritum meum,<br class="calibre6"/> et implet me amaritudinibus.<br class="calibre6"/>
<span id="x9_19" class="vn">19</span> Si fortitudo quæritur, robustissimus est ;<br class="calibre6"/> si æquitas judicii, nemo audet pro me testimonium dicere.<br class="calibre6"/>
<span id="x9_20" class="vn">20</span> Si justificare me voluero, os meum condemnabit me ;<br class="calibre6"/> si innocentem ostendero, pravum me comprobabit.<br class="calibre6"/>
<span id="x9_21" class="vn">21</span> Etiam si simplex fuero, hoc ipsum ignorabit anima mea,<br class="calibre6"/> et tædebit me vitæ meæ.<br class="calibre6"/>
<span id="x9_22" class="vn">22</span> Unum est quod locutus sum :<br class="calibre6"/> et innocentem et impium ipse consumit.<br class="calibre6"/>
<span id="x9_23" class="vn">23</span> Si flagellat, occidat semel,<br class="calibre6"/> et non de pœnis innocentum rideat.<br class="calibre6"/>
<span id="x9_24" class="vn">24</span> Terra data est in manus impii ;<br class="calibre6"/> vultum judicum ejus operit.<br class="calibre6"/> Quod si non ille est, quis ergo est ?<br class="calibre6"/>
<span id="x9_25" class="vn">25</span> Dies mei velociores fuerunt cursore ;<br class="calibre6"/> fugerunt, et non viderunt bonum.<br class="calibre6"/>
<span id="x9_26" class="vn">26</span> Pertransierunt quasi naves poma portantes ;<br class="calibre6"/> sicut aquila volans ad escam.<br class="calibre6"/>
<span id="x9_27" class="vn">27</span> Cum dixero : Nequaquam ita loquar :<br class="calibre6"/> commuto faciem meam, et dolore torqueor.<br class="calibre6"/>
<span id="x9_28" class="vn">28</span> Verebar omnia opera mea,<br class="calibre6"/> sciens quod non parceres delinquenti.<br class="calibre6"/>
<span id="x9_29" class="vn">29</span> Si autem et sic impius sum,<br class="calibre6"/> quare frustra laboravi ?<br class="calibre6"/>
<span id="x9_30" class="vn">30</span> Si lotus fuero quasi aquis nivis,<br class="calibre6"/> et fulserint velut mundissimæ manus meæ,<br class="calibre6"/>
<span id="x9_31" class="vn">31</span> tamen sordibus intinges me,<br class="calibre6"/> et abominabuntur me vestimenta mea.<br class="calibre6"/>
<span id="x9_32" class="vn">32</span> Neque enim viro qui similis mei est, respondebo ;<br class="calibre6"/> nec qui mecum in judicio ex æquo possit audiri.<br class="calibre6"/>
<span id="x9_33" class="vn">33</span> Non est qui utrumque valeat arguere,<br class="calibre6"/> et ponere manum suam in ambobus.<br class="calibre6"/>
<span id="x9_34" class="vn">34</span> Auferat a me virgam suam,<br class="calibre6"/> et pavor ejus non me terreat.<br class="calibre6"/>
<span id="x9_35" class="vn">35</span> Loquar, et non timebo eum ;<br class="calibre6"/> neque enim possum metuens respondere.</div>
</div><div class="calibre5" id="calibre_pb_9"></div></body></html>
