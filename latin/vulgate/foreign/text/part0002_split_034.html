<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c34" id="c34"><span class="chapter-num">34</span></a> <span id="x34_1" class="vn">1</span> Ac deinceps : Præcide, ait, tibi duas tabulas lapideas instar priorum, et scribam super eas verba, quæ habuerunt tabulæ quas fregisti.
<span id="x34_2" class="vn">2</span> Esto paratus mane, ut ascendas statim in montem Sinai, stabisque mecum super verticem montis.
<span id="x34_3" class="vn">3</span> Nullus ascendat tecum, nec videatur quispiam per totum montem : boves quoque et oves non pascantur e contra.
<span id="x34_4" class="vn">4</span> Excidit ergo duas tabulas lapideas, quales antea fuerant : et de nocte consurgens ascendit in montem Sinai, sicut præceperat ei Dominus, portans secum tabulas.
<span id="x34_5" class="vn">5</span> Cumque descendisset Dominus per nubem, stetit Moyses cum eo, invocans nomen Domini.
<span id="x34_6" class="vn">6</span> Quo transeunte coram eo, ait : Dominator Domine Deus, misericors et clemens, patiens et multæ miserationis, ac verax,
<span id="x34_7" class="vn">7</span> qui custodis misericordiam in millia ; qui aufers iniquitatem, et scelera, atque peccata, nullusque apud te per se innocens est ; qui reddis iniquitatem patrum filiis, ac nepotibus in tertiam et quartam progeniem.
<span id="x34_8" class="vn">8</span> Festinusque Moyses, curvatus est pronus in terram, et adorans
<span id="x34_9" class="vn">9</span> ait : Si inveni gratiam in conspectu tuo, Domine, obsecro ut gradiaris nobiscum (populus enim duræ cervicis est) et auferas iniquitates nostras atque peccata, nosque possideas.<br class="calibre6"/><br class="calibre6"/>
<span id="x34_10" class="vn">10</span> Respondit Dominus : Ego inibo pactum videntibus cunctis : signa faciam quæ numquam visa sunt super terram, nec in ullis gentibus, ut cernat populus iste, in cujus es medio, opus Domini terribile quod facturus sum.
<span id="x34_11" class="vn">11</span> Observa cuncta quæ hodie mando tibi : ego ipse ejiciam ante faciem tuam Amorrhæum, et Chananæum, et Hethæum, Pherezæum quoque, et Hevæum, et Jebusæum.
<span id="x34_12" class="vn">12</span> Cave ne umquam cum habitatoribus terræ illius jungas amicitias, quæ sint tibi in ruinam :
<span id="x34_13" class="vn">13</span> sed aras eorum destrue, confringe statuas, lucosque succide :
<span id="x34_14" class="vn">14</span> noli adorare deum alienum. Dominus zelotes nomen ejus ; Deus est æmulator.
<span id="x34_15" class="vn">15</span> Ne ineas pactum cum hominibus illarum regionum : ne, cum fornicati fuerint cum diis suis, et adoraverint simulacra eorum, vocet te quispiam ut comedas de immolatis.
<span id="x34_16" class="vn">16</span> Nec uxorem de filiabus eorum accipies filiis tuis : ne, postquam ipsæ fuerint fornicatæ, fornicari faciant et filios tuos in deos suos.
<span id="x34_17" class="vn">17</span> Deos conflatiles non facies tibi.
<span id="x34_18" class="vn">18</span> Solemnitatem azymorum custodies. Septem diebus vesceris azymis, sicut præcepi tibi, in tempore mensis novorum : mense enim verni temporis egressus es de Ægypto.
<span id="x34_19" class="vn">19</span> Omne quod aperit vulvam generis masculini, meum erit. De cunctis animantibus, tam de bobus, quam de ovibus, meum erit.
<span id="x34_20" class="vn">20</span> Primogenitum asini redimes ove : sin autem nec pretium pro eo dederis, occidetur. Primogenitum filiorum tuorum redimes : nec apparebis in conspectu meo vacuus.
<span id="x34_21" class="vn">21</span> Sex diebus operaberis ; die septimo cessabis arare et metere.
<span id="x34_22" class="vn">22</span> Solemnitatem hebdomadarum facies tibi in primitiis frugum messis tuæ triticeæ, et solemnitatem, quando redeunte anni tempore cuncta conduntur.
<span id="x34_23" class="vn">23</span> Tribus temporibus anni apparebit omne masculinum tuum in conspectu omnipotentis Domini Dei Israël.
<span id="x34_24" class="vn">24</span> Cum enim tulero gentes a facie tua, et dilatavero terminos tuos, nullus insidiabitur terræ tuæ, ascendente te, et apparente in conspectu Domini Dei tui ter in anno.
<span id="x34_25" class="vn">25</span> Non immolabis super fermento sanguinem hostiæ meæ : neque residebit mane de victima solemnitatis Phase.
<span id="x34_26" class="vn">26</span> Primitias frugum terræ tuæ offeres in domo Domini Dei tui. Non coques hædum in lacte matris suæ.
<span id="x34_27" class="vn">27</span> Dixitque Dominus ad Moysen : Scribe tibi verba hæc, quibus et tecum et cum Israël pepigi fœdus.<br class="calibre6"/><br class="calibre6"/>
<span id="x34_28" class="vn">28</span> Fuit ergo ibi cum Domino quadraginta dies et quadraginta noctes : panem non comedit, et aquam non bibit, et scripsit in tabulis verba fœderis decem.
<span id="x34_29" class="vn">29</span> Cumque descenderet Moyses de monte Sinai, tenebat duas tabulas testimonii, et ignorabat quod cornuta esset facies sua ex consortio sermonis Domini.
<span id="x34_30" class="vn">30</span> Videntes autem Aaron et filii Israël cornutam Moysi faciem, timuerunt prope accedere.
<span id="x34_31" class="vn">31</span> Vocatique ab eo, reversi sunt tam Aaron, quam principes synagogæ. Et postquam locutus est ad eos,
<span id="x34_32" class="vn">32</span> venerunt ad eum etiam omnes filii Israël : quibus præcepit cuncta quæ audierat a Domino in monte Sinai.
<span id="x34_33" class="vn">33</span> Impletisque sermonibus, posuit velamen super faciem suam.
<span id="x34_34" class="vn">34</span> Quod ingressus ad Dominum, et loquens cum eo, auferebat donec exiret, et tunc loquebatur ad filios Israël omnia quæ sibi fuerant imperata.
<span id="x34_35" class="vn">35</span> Qui videbant faciem egredientis Moysi esse cornutam, sed operiebat ille rursus faciem suam, siquando loquebatur ad eos.
</div><div class="calibre5" id="calibre_pb_34"></div></body></html>
