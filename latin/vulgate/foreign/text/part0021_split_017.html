<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> In finem. Puero Domini David, qui locutus est Domino verba cantici hujus, in die qua eripuit eum Dominus de manu omnium inimicorum ejus, et de manu Saul, et dixit :
<div class="poetry"><span id="x17_2" class="vn">2</span> Diligam te, Domine, fortitudo mea.<br class="calibre6"/>
<span id="x17_3" class="vn">3</span> Dominus firmamentum meum, et refugium meum, et liberator meus.<br class="calibre6"/> Deus meus adjutor meus, et sperabo in eum ;<br class="calibre6"/> protector meus, et cornu salutis meæ, et susceptor meus.<br class="calibre6"/>
<span id="x17_4" class="vn">4</span> Laudans invocabo Dominum,<br class="calibre6"/> et ab inimicis meis salvus ero.<br class="calibre6"/>
<span id="x17_5" class="vn">5</span> Circumdederunt me dolores mortis,<br class="calibre6"/> et torrentes iniquitatis conturbaverunt me.<br class="calibre6"/>
<span id="x17_6" class="vn">6</span> Dolores inferni circumdederunt me ;<br class="calibre6"/> præoccupaverunt me laquei mortis.<br class="calibre6"/>
<span id="x17_7" class="vn">7</span> In tribulatione mea invocavi Dominum,<br class="calibre6"/> et ad Deum meum clamavi :<br class="calibre6"/> et exaudivit de templo sancto suo vocem meam ;<br class="calibre6"/> et clamor meus in conspectu ejus introivit in aures ejus.<br class="calibre6"/>
<span id="x17_8" class="vn">8</span> Commota est, et contremuit terra ;<br class="calibre6"/> fundamenta montium conturbata sunt, et commota sunt :<br class="calibre6"/> quoniam iratus est eis.<br class="calibre6"/>
<span id="x17_9" class="vn">9</span> Ascendit fumus in ira ejus,<br class="calibre6"/> et ignis a facie ejus exarsit ;<br class="calibre6"/> carbones succensi sunt ab eo.<br class="calibre6"/>
<span id="x17_10" class="vn">10</span> Inclinavit cælos, et descendit,<br class="calibre6"/> et caligo sub pedibus ejus.<br class="calibre6"/>
<span id="x17_11" class="vn">11</span> Et ascendit super cherubim, et volavit ;<br class="calibre6"/> volavit super pennas ventorum.<br class="calibre6"/>
<span id="x17_12" class="vn">12</span> Et posuit tenebras latibulum suum ;<br class="calibre6"/> in circuitu ejus tabernaculum ejus,<br class="calibre6"/> tenebrosa aqua in nubibus aëris.<br class="calibre6"/>
<span id="x17_13" class="vn">13</span> Præ fulgore in conspectu ejus nubes transierunt ;<br class="calibre6"/> grando et carbones ignis.<br class="calibre6"/>
<span id="x17_14" class="vn">14</span> Et intonuit de cælo Dominus,<br class="calibre6"/> et Altissimus dedit vocem suam :<br class="calibre6"/> grando et carbones ignis.<br class="calibre6"/>
<span id="x17_15" class="vn">15</span> Et misit sagittas suas, et dissipavit eos ;<br class="calibre6"/> fulgura multiplicavit, et conturbavit eos.<br class="calibre6"/>
<span id="x17_16" class="vn">16</span> Et apparuerunt fontes aquarum,<br class="calibre6"/> et revelata sunt fundamenta orbis terrarum,<br class="calibre6"/> ab increpatione tua, Domine,<br class="calibre6"/> ab inspiratione spiritus iræ tuæ.<br class="calibre6"/>
<span id="x17_17" class="vn">17</span> Misit de summo, et accepit me ;<br class="calibre6"/> et assumpsit me de aquis multis.<br class="calibre6"/>
<span id="x17_18" class="vn">18</span> Eripuit me de inimicis meis fortissimis, et ab his qui oderunt me.<br class="calibre6"/> Quoniam confortati sunt super me ;<br class="calibre6"/>
<span id="x17_19" class="vn">19</span> prævenerunt me in die afflictionis meæ :<br class="calibre6"/> et factus est Dominus protector meus.<br class="calibre6"/>
<span id="x17_20" class="vn">20</span> Et eduxit me in latitudinem ;<br class="calibre6"/> salvum me fecit, quoniam voluit me,<br class="calibre6"/>
<span id="x17_21" class="vn">21</span> et retribuet mihi Dominus secundum justitiam meam,<br class="calibre6"/> et secundum puritatem manuum mearum retribuet mihi :<br class="calibre6"/>
<span id="x17_22" class="vn">22</span> quia custodivi vias Domini,<br class="calibre6"/> nec impie gessi a Deo meo ;<br class="calibre6"/>
<span id="x17_23" class="vn">23</span> quoniam omnia judicia ejus in conspectu meo,<br class="calibre6"/> et justitias ejus non repuli a me.<br class="calibre6"/>
<span id="x17_24" class="vn">24</span> Et ero immaculatus cum eo ;<br class="calibre6"/> et observabo me ab iniquitate mea.<br class="calibre6"/>
<span id="x17_25" class="vn">25</span> Et retribuet mihi Dominus secundum justitiam meam,<br class="calibre6"/> et secundum puritatem manuum mearum in conspectu oculorum ejus.<br class="calibre6"/>
<span id="x17_26" class="vn">26</span> Cum sancto sanctus eris,<br class="calibre6"/> et cum viro innocente innocens eris,<br class="calibre6"/>
<span id="x17_27" class="vn">27</span> et cum electo electus eris,<br class="calibre6"/> et cum perverso perverteris.<br class="calibre6"/>
<span id="x17_28" class="vn">28</span> Quoniam tu populum humilem salvum facies,<br class="calibre6"/> et oculos superborum humiliabis.<br class="calibre6"/>
<span id="x17_29" class="vn">29</span> Quoniam tu illuminas lucernam meam, Domine ;<br class="calibre6"/> Deus meus, illumina tenebras meas.<br class="calibre6"/>
<span id="x17_30" class="vn">30</span> Quoniam in te eripiar a tentatione ;<br class="calibre6"/> et in Deo meo transgrediar murum.<br class="calibre6"/>
<span id="x17_31" class="vn">31</span> Deus meus, impolluta via ejus ;<br class="calibre6"/> eloquia Domini igne examinata :<br class="calibre6"/> protector est omnium sperantium in se.<br class="calibre6"/>
<span id="x17_32" class="vn">32</span> Quoniam quis deus præter Dominum ?<br class="calibre6"/> aut quis deus præter Deum nostrum ?<br class="calibre6"/>
<span id="x17_33" class="vn">33</span> Deus qui præcinxit me virtute,<br class="calibre6"/> et posuit immaculatam viam meam ;<br class="calibre6"/>
<span id="x17_34" class="vn">34</span> qui perfecit pedes meos tamquam cervorum,<br class="calibre6"/> et super excelsa statuens me ;<br class="calibre6"/>
<span id="x17_35" class="vn">35</span> qui docet manus meas ad prælium.<br class="calibre6"/> Et posuisti, ut arcum æreum, brachia mea,<br class="calibre6"/>
<span id="x17_36" class="vn">36</span> et dedisti mihi protectionem salutis tuæ :<br class="calibre6"/> et dextera tua suscepit me,<br class="calibre6"/> et disciplina tua correxit me in finem,<br class="calibre6"/> et disciplina tua ipsa me docebit.<br class="calibre6"/>
<span id="x17_37" class="vn">37</span> Dilatasti gressus meos subtus me,<br class="calibre6"/> et non sunt infirmata vestigia mea.<br class="calibre6"/>
<span id="x17_38" class="vn">38</span> Persequar inimicos meos, et comprehendam illos ;<br class="calibre6"/> et non convertar donec deficiant.<br class="calibre6"/>
<span id="x17_39" class="vn">39</span> Confringam illos, nec poterunt stare ;<br class="calibre6"/> cadent subtus pedes meos.<br class="calibre6"/>
<span id="x17_40" class="vn">40</span> Et præcinxisti me virtute ad bellum,<br class="calibre6"/> et supplantasti insurgentes in me subtus me.<br class="calibre6"/>
<span id="x17_41" class="vn">41</span> Et inimicos meos dedisti mihi dorsum,<br class="calibre6"/> et odientes me disperdidisti.<br class="calibre6"/>
<span id="x17_42" class="vn">42</span> Clamaverunt, nec erat qui salvos faceret ;<br class="calibre6"/> ad Dominum, nec exaudivit eos.<br class="calibre6"/>
<span id="x17_43" class="vn">43</span> Et comminuam eos ut pulverem ante faciem venti ;<br class="calibre6"/> ut lutum platearum delebo eos.<br class="calibre6"/>
<span id="x17_44" class="vn">44</span> Eripies me de contradictionibus populi ;<br class="calibre6"/> constitues me in caput gentium.<br class="calibre6"/>
<span id="x17_45" class="vn">45</span> Populus quem non cognovi servivit mihi ;<br class="calibre6"/> in auditu auris obedivit mihi.<br class="calibre6"/>
<span id="x17_46" class="vn">46</span> Filii alieni mentiti sunt mihi,<br class="calibre6"/> filii alieni inveterati sunt,<br class="calibre6"/> et claudicaverunt a semitis suis.<br class="calibre6"/>
<span id="x17_47" class="vn">47</span> Vivit Dominus, et benedictus Deus meus,<br class="calibre6"/> et exaltetur Deus salutis meæ.<br class="calibre6"/>
<span id="x17_48" class="vn">48</span> Deus qui das vindictas mihi,<br class="calibre6"/> et subdis populos sub me ;<br class="calibre6"/> liberator meus de inimicis meis iracundis.<br class="calibre6"/>
<span id="x17_49" class="vn">49</span> Et ab insurgentibus in me exaltabis me ;<br class="calibre6"/> a viro iniquo eripies me.<br class="calibre6"/>
<span id="x17_50" class="vn">50</span> Propterea confitebor tibi in nationibus, Domine,<br class="calibre6"/> et nomini tuo psalmum dicam ;<br class="calibre6"/>
<span id="x17_51" class="vn">51</span> magnificans salutes regis ejus,<br class="calibre6"/> et faciens misericordiam christo suo David,<br class="calibre6"/> et semini ejus usque in sæculum.</div>
</div><div class="calibre5" id="calibre_pb_17"></div></body></html>
