<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c49" id="c49"><span class="chapter-num">49</span></a> <span id="x49_1" class="vn">1</span> Vocavit autem Jacob filios suos, et ait eis : Congregamini, ut annuntiem quæ ventura sunt vobis in diebus novissimis.
<div class="poetry"><span id="x49_2" class="vn">2</span> Congregamini, et audite, filii Jacob,<br class="calibre6"/> audite Israël patrem vestrum :<br class="calibre6"/>
<span id="x49_3" class="vn">3</span> Ruben, primogenitus meus,<br class="calibre6"/> tu fortitudo mea, et principium doloris mei ;<br class="calibre6"/> prior in donis, major in imperio.<br class="calibre6"/>
<span id="x49_4" class="vn">4</span> Effusus es sicut aqua, non crescas : quia ascendisti cubile patris tui,<br class="calibre6"/> et maculasti stratum ejus.<br class="calibre6"/>
<span id="x49_5" class="vn">5</span> Simeon et Levi fratres<br class="calibre6"/> vasa iniquitatis bellantia.<br class="calibre6"/>
<span id="x49_6" class="vn">6</span> In consilium eorum non veniat anima mea,<br class="calibre6"/> et in cœtu illorum non sit gloria mea :<br class="calibre6"/> quia in furore suo occiderunt virum,<br class="calibre6"/> et in voluntate sua suffoderunt murum.<br class="calibre6"/>
<span id="x49_7" class="vn">7</span> Maledictus furor eorum, quia pertinax :<br class="calibre6"/> et indignatio eorum, quia dura :<br class="calibre6"/> dividam eos in Jacob,<br class="calibre6"/> et dispergam eos in Israël.<br class="calibre6"/>
<span id="x49_8" class="vn">8</span> Juda, te laudabunt fratres tui :<br class="calibre6"/> manus tua in cervicibus inimicorum tuorum,<br class="calibre6"/> adorabunt te filii patris tui.<br class="calibre6"/>
<span id="x49_9" class="vn">9</span> Catulus leonis Juda :<br class="calibre6"/> ad prædam, fili mi, ascendisti :<br class="calibre6"/> requiescens accubuisti ut leo,<br class="calibre6"/> et quasi leæna : quis suscitabit eum ?<br class="calibre6"/>
<span id="x49_10" class="vn">10</span> Non auferetur sceptrum de Juda,<br class="calibre6"/> et dux de femore ejus,<br class="calibre6"/> donec veniat qui mittendus est,<br class="calibre6"/> et ipse erit expectatio gentium.<br class="calibre6"/>
<span id="x49_11" class="vn">11</span> Ligans ad vineam pullum suum,<br class="calibre6"/> et ad vitem, o fili mi, asinam suam,<br class="calibre6"/> lavabit in vino stolam suam<br class="calibre6"/> et in sanguine uvæ pallium suum.<br class="calibre6"/>
<span id="x49_12" class="vn">12</span> Pulchriores sunt oculi ejus vino,<br class="calibre6"/> et dentes ejus lacte candidiores.<br class="calibre6"/>
<span id="x49_13" class="vn">13</span> Zabulon in littore maris habitabit,<br class="calibre6"/> et in statione navium<br class="calibre6"/> pertingens usque ad Sidonem.<br class="calibre6"/>
<span id="x49_14" class="vn">14</span> Issachar asinus fortis<br class="calibre6"/> accubans inter terminos.<br class="calibre6"/>
<span id="x49_15" class="vn">15</span> Vidit requiem, quod esset bona<br class="calibre6"/> et terram, quod optima :<br class="calibre6"/> et supposuit humerum suum ad portandum,<br class="calibre6"/> factusque est tributis serviens.<br class="calibre6"/>
<span id="x49_16" class="vn">16</span> Dan judicabit populum suum<br class="calibre6"/> sicut et alia tribus in Israël.<br class="calibre6"/>
<span id="x49_17" class="vn">17</span> Fiat Dan coluber in via,<br class="calibre6"/> cerastes in semita,<br class="calibre6"/> mordens ungulas equi,<br class="calibre6"/> ut cadat ascensor ejus retro.<br class="calibre6"/>
<span id="x49_18" class="vn">18</span> Salutare tuum expectabo, Domine.<br class="calibre6"/>
<span id="x49_19" class="vn">19</span> Gad, accinctus præliabatur ante eum :<br class="calibre6"/> et ipse accingetur retrorsum.<br class="calibre6"/>
<span id="x49_20" class="vn">20</span> Aser, pinguis panis ejus,<br class="calibre6"/> et præbebit delicias regibus.<br class="calibre6"/>
<span id="x49_21" class="vn">21</span> Nephthali, cervus emissus,<br class="calibre6"/> et dans eloquia pulchritudinis.<br class="calibre6"/>
<span id="x49_22" class="vn">22</span> Filius accrescens Joseph, filius accrescens et decorus aspectu :<br class="calibre6"/> filiæ discurrerunt super murum.<br class="calibre6"/>
<span id="x49_23" class="vn">23</span> Sed exasperaverunt eum et jurgati sunt,<br class="calibre6"/> invideruntque illi habentes jacula.<br class="calibre6"/>
<span id="x49_24" class="vn">24</span> Sedit in forti arcus ejus,<br class="calibre6"/> et dissoluta sunt vincula brachiorum et manuum illius<br class="calibre6"/> per manus potentis Jacob :<br class="calibre6"/> inde pastor egressus est, lapis Israël.<br class="calibre6"/>
<span id="x49_25" class="vn">25</span> Deus patris tui erit adjutor tuus,<br class="calibre6"/> et omnipotens benedicet tibi<br class="calibre6"/> benedictionibus cæli desuper, benedictionibus abyssi jacentis deorsum,<br class="calibre6"/> benedictionibus uberum et vulvæ.<br class="calibre6"/>
<span id="x49_26" class="vn">26</span> Benedictiones patris tui confortatæ sunt benedictionibus patrum ejus,<br class="calibre6"/> donec veniret desiderium collium æternorum :<br class="calibre6"/> fiant in capite Joseph,<br class="calibre6"/> et in vertice Nazaræi inter fratres suos.<br class="calibre6"/>
<span id="x49_27" class="vn">27</span> Benjamin lupus rapax,<br class="calibre6"/> mane comedat prædam,<br class="calibre6"/> et vespere dividet spolia.</div>
<span id="x49_28" class="vn">28</span> Omnes hi in tribubus Israël duodecim : hæc locutus est eis pater suus, benedixitque singulis benedictionibus propriis.<br class="calibre6"/><br class="calibre6"/>
<span id="x49_29" class="vn">29</span> Et præcepit eis, dicens : Ego congregor ad populum meum : sepelite me cum patribus meis in spelunca duplici quæ est in agro Ephron Hethæi,
<span id="x49_30" class="vn">30</span> contra Mambre in terra Chanaan, quam emit Abraham cum agro ab Ephron Hethæo in possessionem sepulchri.
<span id="x49_31" class="vn">31</span> Ibi sepelierunt eum, et Saram uxorem ejus : ibi sepultus est Isaac cum Rebecca conjuge sua : ibi et Lia condita jacet.
<span id="x49_32" class="vn">32</span> Finitisque mandatis quibus filios instruebat, collegit pedes suos super lectulum, et obiit : appositusque est ad populum suum.
</div><div class="calibre5" id="calibre_pb_49"></div></body></html>
