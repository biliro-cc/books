<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Ut autem judicatum est navigare eum in Italiam, et tradi Paulum cum reliquis custodiis centurioni nomine Julio cohortis Augustæ,
<span id="x27_2" class="vn">2</span> ascendentes navem Adrumetinam, incipientes navigare circa Asiæ loca, sustulimus, perseverante nobiscum Aristarcho Macedone Thessalonicensi.
<span id="x27_3" class="vn">3</span> Sequenti autem die devenimus Sidonem. Humane autem tractans Julius Paulum, permisit ad amicos ire, et curam sui agere.
<span id="x27_4" class="vn">4</span> Et inde cum sustulissemus, subnavigavimus Cyprum, propterea quod essent venti contrarii.
<span id="x27_5" class="vn">5</span> Et pelagus Ciliciæ et Pamphyliæ navigantes, venimus Lystram, quæ est Lyciæ :
<span id="x27_6" class="vn">6</span> et ibi inveniens centurio navem Alexandrinam navigantem in Italiam, transposuit nos in eam.
<span id="x27_7" class="vn">7</span> Et cum multis diebus tarde navigaremus, et vix devenissemus contra Gnidum, prohibente nos vento, adnavigavimus Cretæ juxta Salmonem :
<span id="x27_8" class="vn">8</span> et vix juxta navigantes, venimus in locum quemdam qui vocatur Boniportus, cui juxta erat civitas Thalassa.
<span id="x27_9" class="vn">9</span> Multo autem tempore peracto, et cum jam non esset tuta navigatio eo quod et jejunium jam præteriisset, consolabatur eos Paulus,
<span id="x27_10" class="vn">10</span> dicens eis : Viri, video quoniam cum injuria et multo damno non solum oneris, et navis, sed etiam animarum nostrarum incipit esse navigatio.
<span id="x27_11" class="vn">11</span> Centurio autem gubernatori et nauclero magis credebat, quam his quæ a Paulo dicebantur.
<span id="x27_12" class="vn">12</span> Et cum aptus portus non esset ad hiemandum, plurimi statuerunt consilium navigare inde, si quomodo possent, devenientes Phœnicen hiemare, portum Cretæ respicientem ad Africum et ad Corum.
<span id="x27_13" class="vn">13</span> Aspirante autem austro, æstimantes propositum se tenere, cum sustulissent de Asson, legebant Cretam.<br class="calibre6"/><br class="calibre6"/>
<span id="x27_14" class="vn">14</span> Non post multum autem misit se contra ipsam ventus typhonicus, qui vocatur Euroaquilo.
<span id="x27_15" class="vn">15</span> Cumque arrepta esset navis, et non posset conari in ventum, data nave flatibus, ferebamur.
<span id="x27_16" class="vn">16</span> In insulam autem quamdam decurrentes, quæ vocatur Cauda, potuimus vix obtinere scapham.
<span id="x27_17" class="vn">17</span> Qua sublata, adjutoriis utebantur, accingentes navem, timentes ne in Syrtim inciderent, summisso vase sic ferebantur.
<span id="x27_18" class="vn">18</span> Valida autem nobis tempestate jactatis, sequenti die jactum fecerunt :
<span id="x27_19" class="vn">19</span> et tertia die suis manibus armamenta navis projecerunt.
<span id="x27_20" class="vn">20</span> Neque autem sole, neque sideribus apparentibus per plures dies, et tempestate non exigua imminente, jam ablata erat spes omnis salutis nostræ.
<span id="x27_21" class="vn">21</span> Et cum multa jejunatio fuisset, tunc stans Paulus in medio eorum, dixit : Oportebat quidem, o viri, audito me, non tollere a Creta, lucrique facere injuriam hanc et jacturam.
<span id="x27_22" class="vn">22</span> Et nunc suadeo vobis bono animo esse : amissio enim nullius animæ erit ex vobis, præterquam navis.
<span id="x27_23" class="vn">23</span> Astitit enim mihi hac nocte angelus Dei, cujus sum ego, et cui deservio,
<span id="x27_24" class="vn">24</span> dicens : Ne timeas, Paule : Cæsari te oportet assistere : et ecce donavit tibi Deus omnes qui navigant tecum.
<span id="x27_25" class="vn">25</span> Propter quod bono animo estote, viri : credo enim Deo quia sic erit, quemadmodum dictum est mihi.
<span id="x27_26" class="vn">26</span> In insulam autem quamdam oportet nos devenire.
<span id="x27_27" class="vn">27</span> Sed posteaquam quartadecima nox supervenit, navigantibus nobis in Adria circa mediam noctem, suspicabantur nautæ apparere sibi aliquam regionem.
<span id="x27_28" class="vn">28</span> Qui et summittentes bolidem, invenerunt passus viginti : et pusillum inde separati, invenerunt passus quindecim.
<span id="x27_29" class="vn">29</span> Timentes autem ne in aspera loca incideremus, de puppi mittentes anchoras quatuor, optabant diem fieri.
<span id="x27_30" class="vn">30</span> Nautis vero quærentibus fugere de navi, cum misissent scapham in mare, sub obtentu quasi inciperent a prora anchoras extendere,
<span id="x27_31" class="vn">31</span> dixit Paulus centurioni et militibus : Nisi hi in navi manserint, vos salvi fieri non potestis.
<span id="x27_32" class="vn">32</span> Tunc absciderunt milites funes scaphæ, et passi sunt eam excidere.
<span id="x27_33" class="vn">33</span> Et cum lux inciperet fieri, rogabat Paulus omnes sumere cibum, dicens : Quartadecima die hodie exspectantes jejuni permanetis, nihil accipientes.
<span id="x27_34" class="vn">34</span> Propter quod rogo vos accipere cibum pro salute vestra : quia nullius vestrum capillus de capite peribit.
<span id="x27_35" class="vn">35</span> Et cum hæc dixisset, sumens panem, gratias egit Deo in conspectu omnium : et cum fregisset, cœpit manducare.
<span id="x27_36" class="vn">36</span> Animæquiores autem facti omnes, et ipsi sumpserunt cibum.
<span id="x27_37" class="vn">37</span> Eramus vero universæ animæ in navi ducentæ septuaginta sex.
<span id="x27_38" class="vn">38</span> Et satiati cibo alleviabant navem, jactantes triticum in mare.
<span id="x27_39" class="vn">39</span> Cum autem dies factus esset, terram non agnoscebant : sinum vero quemdam considerabant habentem littus, in quem cogitabant si possent ejicere navem.
<span id="x27_40" class="vn">40</span> Et cum anchoras sustulissent, committebant se mari, simul laxantes juncturas gubernaculorum : et levato artemone secundum auræ flatum, tendebant ad littus.
<span id="x27_41" class="vn">41</span> Et cum incidissemus in locum dithalassum, impegerunt navem : et prora quidem fixa manebat immobilis, puppis vero solvebatur a vi maris.
<span id="x27_42" class="vn">42</span> Militum autem consilium fuit ut custodias occiderent, ne quis cum enatasset, effugeret.
<span id="x27_43" class="vn">43</span> Centurio autem volens servare Paulum, prohibuit fieri : jussitque eos qui possent natare, emittere se primos, et evadere, et ad terram exire :
<span id="x27_44" class="vn">44</span> et ceteros, alios in tabulis ferebant, quosdam super ea quæ de navi erant. Et sic factum est, ut omnes animæ evaderent ad terram.
</div><div class="calibre5" id="calibre_pb_27"></div></body></html>
