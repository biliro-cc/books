<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Apocalypsis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c22" id="c22"><span class="chapter-num">22</span></a> <span id="x22_1" class="vn">1</span> Et ostendit mihi fluvium aquæ vitæ, splendidum tamquam crystallum, procedentem de sede Dei et Agni.
<span id="x22_2" class="vn">2</span> In medio plateæ ejus, et ex utraque parte fluminis, lignum vitæ, afferens fructus duodecim per menses singulos, reddens fructum suum et folia ligni ad sanitatem gentium.
<span id="x22_3" class="vn">3</span> Et omne maledictum non erit amplius : sed sedes Dei et Agni in illa erunt, et servi ejus servient illi.
<span id="x22_4" class="vn">4</span> Et videbunt faciem ejus : et nomen ejus in frontibus eorum.
<span id="x22_5" class="vn">5</span> Et nox ultra non erit : et non egebunt lumine lucernæ, neque lumine solis, quoniam Dominus Deus illuminabit illos, et regnabunt in sæcula sæculorum.<br class="calibre6"/><br class="calibre6"/>
<span id="x22_6" class="vn">6</span> Et dixit mihi : Hæc verba fidelissima sunt, et vera. Et Dominus Deus spirituum prophetarum misit angelum suum ostendere servis suis quæ oportet fieri cito.
<span id="x22_7" class="vn">7</span> Et ecce venio velociter. Beatus, qui custodit verba prophetiæ libri hujus.
<span id="x22_8" class="vn">8</span> Et ego Joannes, qui audivi, et vidi hæc. Et postquam audissem, et vidissem, cecidi ut adorarem ante pedes angeli, qui mihi hæc ostendebat :
<span id="x22_9" class="vn">9</span> et dixit mihi : Vide ne feceris : conservus enim tuus sum, et fratrum tuorum prophetarum, et eorum qui servant verba prophetiæ libri hujus : Deum adora.
<span id="x22_10" class="vn">10</span> Et dicit mihi : Ne signaveris verba prophetiæ libri hujus : tempus enim prope est.
<span id="x22_11" class="vn">11</span> Qui nocet, noceat adhuc : et qui in sordibus est, sordescat adhuc : et qui justus est, justificetur adhuc : et sanctus, sanctificetur adhuc.
<span id="x22_12" class="vn">12</span> Ecce venio cito, et merces mea mecum est, reddere unicuique secundum opera sua.
<span id="x22_13" class="vn">13</span> Ego sum alpha et omega, primus et novissimus, principium et finis.
<span id="x22_14" class="vn">14</span> Beati, qui lavant stolas suas in sanguine Agni : ut sit potestas eorum in ligno vitæ, et per portas intrent in civitatem.
<span id="x22_15" class="vn">15</span> Foris canes, et venefici, et impudici, et homicidæ, et idolis servientes, et omnis qui amat et facit mendacium.
<span id="x22_16" class="vn">16</span> Ego Jesus misi angelum meum testificari vobis hæc in ecclesiis. Ego sum radix, et genus David, stella splendida et matutina.
<span id="x22_17" class="vn">17</span> Et spiritus, et sponsa dicunt : Veni. Et qui audit, dicat : Veni. Et qui sitit, veniat : et qui vult, accipiat aquam vitæ, gratis.
<span id="x22_18" class="vn">18</span> Contestor enim omni audienti verba prophetiæ libri hujus : si quis apposuerit ad hæc, apponet Deus super illum plagas scriptas in libro isto.
<span id="x22_19" class="vn">19</span> Et si quis diminuerit de verbis libri prophetiæ hujus, auferet Deus partem ejus de libro vitæ, et de civitate sancta, et de his quæ scripta sunt in libro isto :
<span id="x22_20" class="vn">20</span> dicit qui testimonium perhibet istorum. Etiam venio cito : amen. Veni, Domine Jesu.
<span id="x22_21" class="vn">21</span> Gratia Domini nostri Jesu Christi cum omnibus vobis. Amen.</div>
</body></html>
