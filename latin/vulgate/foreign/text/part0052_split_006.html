<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Quid ergo dicemus ? permanebimus in peccato ut gratia abundet ?
<span id="x6_2" class="vn">2</span> Absit. Qui enim mortui sumus peccato, quomodo adhuc vivemus in illo ?
<span id="x6_3" class="vn">3</span> an ignoratis quia quicumque baptizati sumus in Christo Jesu, in morte ipsius baptizati sumus ?
<span id="x6_4" class="vn">4</span> Consepulti enim sumus cum illo per baptismum in mortem : ut quomodo Christus surrexit a mortuis per gloriam Patris, ita et nos in novitate vitæ ambulemus.
<span id="x6_5" class="vn">5</span> Si enim complantati facti sumus similitudini mortis ejus : simul et resurrectionis erimus.
<span id="x6_6" class="vn">6</span> Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato.
<span id="x6_7" class="vn">7</span> Qui enim mortuus est, justificatus est a peccato.
<span id="x6_8" class="vn">8</span> Si autem mortui sumus cum Christo, credimus quia simul etiam vivemus cum Christo,
<span id="x6_9" class="vn">9</span> scientes quod Christus resurgens ex mortuis jam non moritur : mors illi ultra non dominabitur.
<span id="x6_10" class="vn">10</span> Quod enim mortuus est peccato, mortuus est semel : quod autem vivit, vivit Deo.
<span id="x6_11" class="vn">11</span> Ita et vos existimate vos mortuos quidem esse peccato, viventes autem Deo, in Christo Jesu Domino nostro.<br class="calibre6"/><br class="calibre6"/>
<span id="x6_12" class="vn">12</span> Non ergo regnet peccatum in vestro mortali corpore ut obediatis concupiscentiis ejus.
<span id="x6_13" class="vn">13</span> Sed neque exhibeatis membra vestra arma iniquitatis peccato : sed exhibete vos Deo, tamquam ex mortuis viventes : et membra vestra arma justitiæ Deo.
<span id="x6_14" class="vn">14</span> Peccatum enim vobis non dominabitur : non enim sub lege estis, sed sub gratia.
<span id="x6_15" class="vn">15</span> Quid ergo ? peccabimus, quoniam non sumus sub lege, sed sub gratia ? Absit.
<span id="x6_16" class="vn">16</span> Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam ?
<span id="x6_17" class="vn">17</span> Gratias autem Deo quod fuistis servi peccati, obedistis autem ex corde in eam formam doctrinæ, in quam traditi estis.
<span id="x6_18" class="vn">18</span> Liberati autem a peccato, servi facti estis justitiæ.
<span id="x6_19" class="vn">19</span> Humanum dico, propter infirmitatem carnis vestræ : sicut enim exhibuistis membra vestra servire immunditiæ, et iniquitati ad iniquitatem, ita nunc exhibete membra vestra servire justitiæ in sanctificationem.
<span id="x6_20" class="vn">20</span> Cum enim servi essetis peccati, liberi fuistis justitiæ.
<span id="x6_21" class="vn">21</span> Quem ergo fructum habuistis tunc in illis, in quibus nunc erubescitis ? nam finis illorum mors est.
<span id="x6_22" class="vn">22</span> Nunc vero liberati a peccato, servi autem facti Deo, habetis fructum vestrum in sanctificationem, finem vero vitam æternam.
<span id="x6_23" class="vn">23</span> Stipendia enim peccati, mors. Gratia autem Dei, vita æterna, in Christo Jesu Domino nostro.
</div><div class="calibre5" id="calibre_pb_6"></div></body></html>
