<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c42" id="c42"><span class="chapter-num">42</span></a><div class="poetry"> <span id="x42_1" class="vn">1</span> Ecce servus meus, suscipiam eum ;<br class="calibre6"/> electus meus, complacuit sibi in illo anima mea :<br class="calibre6"/> dedi spiritum meum super eum :<br class="calibre6"/> judicium gentibus proferet.<br class="calibre6"/>
<span id="x42_2" class="vn">2</span> Non clamabit, neque accipiet personam,<br class="calibre6"/> nec audietur vox ejus foris.<br class="calibre6"/>
<span id="x42_3" class="vn">3</span> Calamum quassatum non conteret,<br class="calibre6"/> et linum fumigans non extinguet :<br class="calibre6"/> in veritate educet judicium.<br class="calibre6"/>
<span id="x42_4" class="vn">4</span> Non erit tristis, neque turbulentus,<br class="calibre6"/> donec ponat in terra judicium ;<br class="calibre6"/> et legem ejus insulæ exspectabunt.<br class="calibre6"/>
<span id="x42_5" class="vn">5</span> Hæc dicit Dominus Deus,<br class="calibre6"/> creans cælos, et extendens eos ;<br class="calibre6"/> formans terram, et quæ germinant ex ea ;<br class="calibre6"/> dans flatum populo qui est super eam,<br class="calibre6"/> et spiritum calcantibus eam :<br class="calibre6"/>
<span id="x42_6" class="vn">6</span> Ego Dominus vocavi te in justitia,<br class="calibre6"/> et apprehendi manum tuam,<br class="calibre6"/> et servavi te :<br class="calibre6"/> et dedi te in fœdus populi,<br class="calibre6"/> in lucem gentium,<br class="calibre6"/>
<span id="x42_7" class="vn">7</span> ut aperires oculos cæcorum,<br class="calibre6"/> et educeres de conclusione vinctum,<br class="calibre6"/> de domo carceris sedentes in tenebris.<br class="calibre6"/>
<span id="x42_8" class="vn">8</span> Ego Dominus,<br class="calibre6"/> hoc est nomen meum ;<br class="calibre6"/> gloriam meam alteri non dabo,<br class="calibre6"/> et laudem meam sculptilibus.<br class="calibre6"/>
<span id="x42_9" class="vn">9</span> Quæ prima fuerunt, ecce venerunt ;<br class="calibre6"/> nova quoque ego annuntio :<br class="calibre6"/> antequam oriantur,<br class="calibre6"/> audita vobis faciam.</div><br class="calibre6"/><br class="calibre6"/>
<div class="poetry"><span id="x42_10" class="vn">10</span> Cantate Domino canticum novum,<br class="calibre6"/> laus ejus ab extremis terræ,<br class="calibre6"/> qui descenditis in mare, et plenitudo ejus ;<br class="calibre6"/> insulæ, et habitatores earum.<br class="calibre6"/>
<span id="x42_11" class="vn">11</span> Sublevetur desertum et civitates ejus.<br class="calibre6"/> In domibus habitabit Cedar :<br class="calibre6"/> laudate, habitatores petræ ;<br class="calibre6"/> de vertice montium clamabunt.<br class="calibre6"/>
<span id="x42_12" class="vn">12</span> Ponent Domino gloriam,<br class="calibre6"/> et laudem ejus in insulis nuntiabunt.<br class="calibre6"/>
<span id="x42_13" class="vn">13</span> Dominus sicut fortis egredietur,<br class="calibre6"/> sicut vir præliator suscitabit zelum ;<br class="calibre6"/> vociferabitur, et clamabit :<br class="calibre6"/> super inimicos suos confortabitur.</div><br class="calibre6"/><br class="calibre6"/>
<div class="poetry"><span id="x42_14" class="vn">14</span> Tacui semper,<br class="calibre6"/> silui, patiens fui :<br class="calibre6"/> sicut parturiens loquar ;<br class="calibre6"/> dissipabo, et absorbebo simul.<br class="calibre6"/>
<span id="x42_15" class="vn">15</span> Desertos faciam montes et colles,<br class="calibre6"/> et omne gramen eorum exsiccabo ;<br class="calibre6"/> et ponam flumina in insulas,<br class="calibre6"/> et stagna arefaciam.<br class="calibre6"/>
<span id="x42_16" class="vn">16</span> Et ducam cæcos in viam quam nesciunt,<br class="calibre6"/> et in semitis quas ignoraverunt ambulare eos faciam ;<br class="calibre6"/> ponam tenebras coram eis in lucem,<br class="calibre6"/> et prava in recta ;<br class="calibre6"/> hæc verba feci eis,<br class="calibre6"/> et non dereliqui eos.<br class="calibre6"/>
<span id="x42_17" class="vn">17</span> Conversi sunt retrorsum, confundantur confusione,<br class="calibre6"/> qui confidunt in sculptili ;<br class="calibre6"/> qui dicunt conflatili :<br class="calibre6"/> Vos dii nostri.<br class="calibre6"/>
<span id="x42_18" class="vn">18</span> Surdi, audite,<br class="calibre6"/> et cæci, intuemini ad videndum.<br class="calibre6"/>
<span id="x42_19" class="vn">19</span> Quis cæcus, nisi servus meus ;<br class="calibre6"/> et surdus, nisi ad quem nuntios meos misi ?<br class="calibre6"/> quis cæcus, nisi qui venundatus est ?<br class="calibre6"/> et quis cæcus, nisi servus Domini ?<br class="calibre6"/>
<span id="x42_20" class="vn">20</span> Qui vides multa, nonne custodies ?<br class="calibre6"/> qui apertas habes aures, nonne audies ?<br class="calibre6"/>
<span id="x42_21" class="vn">21</span> Et Dominus voluit ut sanctificaret eum,<br class="calibre6"/> et magnificaret legem, et extolleret.<br class="calibre6"/>
<span id="x42_22" class="vn">22</span> Ipse autem populus direptus, et vastatus ;<br class="calibre6"/> laqueus juvenum omnes,<br class="calibre6"/> et in domibus carcerum absconditi sunt ;<br class="calibre6"/> facti sunt in rapinam, nec est qui eruat ;<br class="calibre6"/> in direptionem, nec est qui dicat : Redde.<br class="calibre6"/>
<span id="x42_23" class="vn">23</span> Quis est in vobis qui audiat hoc,<br class="calibre6"/> attendat, et auscultet futura ?<br class="calibre6"/>
<span id="x42_24" class="vn">24</span> Quis dedit in direptionem Jacob,<br class="calibre6"/> et Israël vastantibus ?<br class="calibre6"/> nonne Dominus ipse, cui peccavimus ?<br class="calibre6"/> Et noluerunt in viis ejus ambulare,<br class="calibre6"/> et non audierunt legem ejus.<br class="calibre6"/>
<span id="x42_25" class="vn">25</span> Et effudit super eum indignationem furoris sui,<br class="calibre6"/> et forte bellum ;<br class="calibre6"/> et combussit eum in circuitu, et non cognovit ;<br class="calibre6"/> et succendit eum, et non intellexit.</div>
</div><div class="calibre5" id="calibre_pb_42"></div></body></html>
