<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c37" id="c37"><span class="chapter-num">37</span></a><div class="poetry"> <span id="x37_1" class="vn">1</span> Super hoc expavit cor meum,<br class="calibre6"/> et emotum est de loco suo.<br class="calibre6"/>
<span id="x37_2" class="vn">2</span> Audite auditionem in terrore vocis ejus,<br class="calibre6"/> et sonum de ore illius procedentem.<br class="calibre6"/>
<span id="x37_3" class="vn">3</span> Subter omnes cælos ipse considerat,<br class="calibre6"/> et lumen illius super terminos terræ.<br class="calibre6"/>
<span id="x37_4" class="vn">4</span> Post eum rugiet sonitus ;<br class="calibre6"/> tonabit voce magnitudinis suæ :<br class="calibre6"/> et non investigabitur, cum audita fuerit vox ejus.<br class="calibre6"/>
<span id="x37_5" class="vn">5</span> Tonabit Deus in voce sua mirabiliter,<br class="calibre6"/> qui facit magna et inscrutabilia ;<br class="calibre6"/>
<span id="x37_6" class="vn">6</span> qui præcipit nivi ut descendat in terram,<br class="calibre6"/> et hiemis pluviis, et imbri fortitudinis suæ ;<br class="calibre6"/>
<span id="x37_7" class="vn">7</span> qui in manu omnium hominum signat,<br class="calibre6"/> ut noverint singuli opera sua.<br class="calibre6"/>
<span id="x37_8" class="vn">8</span> Ingredietur bestia latibulum,<br class="calibre6"/> et in antro suo morabitur.<br class="calibre6"/>
<span id="x37_9" class="vn">9</span> Ab interioribus egredietur tempestas,<br class="calibre6"/> et ab Arcturo frigus.<br class="calibre6"/>
<span id="x37_10" class="vn">10</span> Flante Deo, concrescit gelu,<br class="calibre6"/> et rursum latissimæ funduntur aquæ.<br class="calibre6"/>
<span id="x37_11" class="vn">11</span> Frumentum desiderat nubes,<br class="calibre6"/> et nubes spargunt lumen suum.<br class="calibre6"/>
<span id="x37_12" class="vn">12</span> Quæ lustrant per circuitum,<br class="calibre6"/> quocumque eas voluntas gubernantis duxerit,<br class="calibre6"/> ad omne quod præceperit illis super faciem orbis terrarum :<br class="calibre6"/>
<span id="x37_13" class="vn">13</span> sive in una tribu, sive in terra sua,<br class="calibre6"/> sive in quocumque loco misericordiæ suæ<br class="calibre6"/> eas jusserit inveniri.<br class="calibre6"/>
<span id="x37_14" class="vn">14</span> Ausculta hæc, Job :<br class="calibre6"/> sta, et considera mirabilia Dei.<br class="calibre6"/>
<span id="x37_15" class="vn">15</span> Numquid scis quando præceperit Deus pluviis,<br class="calibre6"/> ut ostenderent lucem nubium ejus ?<br class="calibre6"/>
<span id="x37_16" class="vn">16</span> Numquid nosti semitas nubium magnas,<br class="calibre6"/> et perfectas scientias ?<br class="calibre6"/>
<span id="x37_17" class="vn">17</span> Nonne vestimenta tua calida sunt,<br class="calibre6"/> cum perflata fuerit terra austro ?<br class="calibre6"/>
<span id="x37_18" class="vn">18</span> Tu forsitan cum eo fabricatus es cælos,<br class="calibre6"/> qui solidissimi quasi ære fusi sunt.<br class="calibre6"/>
<span id="x37_19" class="vn">19</span> Ostende nobis quid dicamus illi :<br class="calibre6"/> nos quippe involvimur tenebris.<br class="calibre6"/>
<span id="x37_20" class="vn">20</span> Quis narrabit ei quæ loquor ?<br class="calibre6"/> etiam si locutus fuerit homo, devorabitur.<br class="calibre6"/>
<span id="x37_21" class="vn">21</span> At nunc non vident lucem :<br class="calibre6"/> subito aër cogetur in nubes,<br class="calibre6"/> et ventus transiens fugabit eas.<br class="calibre6"/>
<span id="x37_22" class="vn">22</span> Ab aquilone aurum venit,<br class="calibre6"/> et ad Deum formidolosa laudatio.<br class="calibre6"/>
<span id="x37_23" class="vn">23</span> Digne eum invenire non possumus :<br class="calibre6"/> magnus fortitudine, et judicio, et justitia :<br class="calibre6"/> et enarrari non potest.<br class="calibre6"/>
<span id="x37_24" class="vn">24</span> Ideo timebunt eum viri,<br class="calibre6"/> et non audebunt contemplari omnes qui sibi videntur esse sapientes.</div>
</div><div class="calibre5" id="calibre_pb_37"></div></body></html>
