<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Septimo anno facies remissionem,
<span id="x15_2" class="vn">2</span> quæ hoc ordine celebrabitur. Cui debetur aliquid ab amico vel proximo ac fratre suo, repetere non poterit, quia annus remissionis est Domini.
<span id="x15_3" class="vn">3</span> A peregrino et advena exiges : civem et propinquum repetendi non habebis potestatem.
<span id="x15_4" class="vn">4</span> Et omnino indigens et mendicus non erit inter vos : ut benedicat tibi Dominus Deus tuus in terra, quam traditurus est tibi in possessionem.
<span id="x15_5" class="vn">5</span> Si tamen audieris vocem Domini Dei tui, et custodieris universa quæ jussit, et quæ ego hodie præcipio tibi, benedicet tibi, ut pollicitus est.
<span id="x15_6" class="vn">6</span> Fœnerabis gentibus multis, et ipse a nullo accipies mutuum. Dominaberis nationibus plurimis, et tui nemo dominabitur.<br class="calibre6"/><br class="calibre6"/>
<span id="x15_7" class="vn">7</span> Si unus de fratribus tuis, qui morantur intra portas civitatis tuæ in terra quam Dominus Deus tuus daturus est tibi, ad paupertatem venerit, non obdurabis cor tuum, nec contrahes manum,
<span id="x15_8" class="vn">8</span> sed aperies eam pauperi, et dabis mutuum, quo eum indigere perspexeris.
<span id="x15_9" class="vn">9</span> Cave ne forte subrepat tibi impia cogitatio, et dicas in corde tuo : Appropinquat septimus annus remissionis : et avertas oculos tuos a paupere fratre tuo, nolens ei quod postulat mutuum commodare : ne clamet contra te ad Dominum, et fiat tibi in peccatum.
<span id="x15_10" class="vn">10</span> Sed dabis ei : nec ages quippiam callide in ejus necessitatibus sublevandis, ut benedicat tibi Dominus Deus tuus in omni tempore, et in cunctis ad quæ manum miseris.
<span id="x15_11" class="vn">11</span> Non deerunt pauperes in terra habitationis tuæ : idcirco ego præcipio tibi, ut aperias manum fratri tuo egeno et pauperi, qui tecum versatur in terra.<br class="calibre6"/><br class="calibre6"/>
<span id="x15_12" class="vn">12</span> Cum tibi venditus fuerit frater tuus Hebræus aut Hebræa, et sex annis servierit tibi, in septimo anno dimittes eum liberum :
<span id="x15_13" class="vn">13</span> et quem libertate donaveris, nequaquam vacuum abire patieris :
<span id="x15_14" class="vn">14</span> sed dabis viaticum de gregibus, et de area, et torculari tuo, quibus Dominus Deus tuus benedixerit tibi.
<span id="x15_15" class="vn">15</span> Memento quod et ipse servieris in terra Ægypti, et liberaverit te Dominus Deus tuus, et idcirco ego nunc præcipio tibi.
<span id="x15_16" class="vn">16</span> Sin autem dixerit : Nolo egredi : eo quod diligat te, et domum tuam, et bene sibi apud te esse sentiat :
<span id="x15_17" class="vn">17</span> assumes subulam, et perforabis aurem ejus in janua domus tuæ, et serviet tibi usque in æternum. Ancillæ quoque similiter facies.
<span id="x15_18" class="vn">18</span> Non avertas ab eis oculos tuos, quando dimiseris eos liberos, quoniam juxta mercedem mercenarii per sex annos servivit tibi : ut benedicat tibi Dominus Deus tuus in cunctis operibus quæ agis.<br class="calibre6"/><br class="calibre6"/>
<span id="x15_19" class="vn">19</span> De primogenitis, quæ nascuntur in armentis, et in ovibus tuis, quidquid est sexus masculini, sanctificabis Domino Deo tuo. Non operaberis in primogenito bovis, et non tondebis primogenita ovium.
<span id="x15_20" class="vn">20</span> In conspectu Domini Dei tui comedes ea per annos singulos in loco quem elegerit Dominus, tu et domus tua.
<span id="x15_21" class="vn">21</span> Sin autem habuerit maculam, vel claudum fuerit, vel cæcum, aut in aliqua parte deforme vel debile, non immolabitur Domino Deo tuo :
<span id="x15_22" class="vn">22</span> sed intra portas urbis tuæ comedes illud : tam mundus quam immundus similiter vescentur eis, quasi caprea et cervo.
<span id="x15_23" class="vn">23</span> Hoc solum observabis, ut sanguinem eorum non comedas, sed effundes in terram quasi aquam.
</div><div class="calibre5" id="calibre_pb_15"></div></body></html>
