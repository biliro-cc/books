<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Galatas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Dico autem : quanto tempore hæres parvulus est, nihil differt a servo, cum sit dominus omnium :
<span id="x4_2" class="vn">2</span> sed sub tutoribus et actoribus est usque ad præfinitum tempus a patre :
<span id="x4_3" class="vn">3</span> ita et nos cum essemus parvuli, sub elementis mundi eramus servientes.
<span id="x4_4" class="vn">4</span> At ubi venit plenitudo temporis, misit Deus Filium suum factum ex muliere, factum sub lege,
<span id="x4_5" class="vn">5</span> ut eos, qui sub lege erant, redimeret, ut adoptionem filiorum reciperemus.
<span id="x4_6" class="vn">6</span> Quoniam autem estis filii, misit Deus Spiritum Filii sui in corda vestra, clamantem : Abba, Pater.
<span id="x4_7" class="vn">7</span> Itaque jam non est servus, sed filius : quod si filius, et hæres per Deum.<br class="calibre6"/><br class="calibre6"/>
<span id="x4_8" class="vn">8</span> Sed tunc quidem ignorantes Deum, iis, qui natura non sunt dii, serviebatis.
<span id="x4_9" class="vn">9</span> Nunc autem cum cognoveritis Deum, immo cogniti sitis a Deo : quomodo convertimini iterum ad infirma et egena elementa, quibus denuo servire vultis ?
<span id="x4_10" class="vn">10</span> Dies observatis, et menses, et tempora, et annos.
<span id="x4_11" class="vn">11</span> Timeo vos, ne forte sine causa laboraverim in vobis.<br class="calibre6"/><br class="calibre6"/>
<span id="x4_12" class="vn">12</span> Estote sicut ego, quia et ego sicut vos : fratres, obsecro vos. Nihil me læsistis.
<span id="x4_13" class="vn">13</span> Scitis autem quia per infirmitatem carnis evangelizavi vobis jampridem : et tentationem vestram in carne mea
<span id="x4_14" class="vn">14</span> non sprevistis, neque respuistis : sed sicut angelum Dei excepistis me, sicut Christum Jesum.
<span id="x4_15" class="vn">15</span> Ubi est ergo beatitudo vestra ? testimonium enim perhibeo vobis, quia, si fieri posset, oculos vestros eruissetis, et dedissetis mihi.
<span id="x4_16" class="vn">16</span> Ergo inimicus vobis factus sum, verum dicens vobis ?
<span id="x4_17" class="vn">17</span> Æmulantur vos non bene : sed excludere vos volunt, ut illos æmulemini.
<span id="x4_18" class="vn">18</span> Bonum autem æmulamini in bono semper : et non tantum cum præsens sum apud vos.
<span id="x4_19" class="vn">19</span> Filioli mei, quos iterum parturio, donec formetur Christus in vobis :
<span id="x4_20" class="vn">20</span> vellem autem esse apud vos modo, et mutare vocem meam : quoniam confundor in vobis.<br class="calibre6"/><br class="calibre6"/>
<span id="x4_21" class="vn">21</span> Dicite mihi qui sub lege vultis esse : legem non legistis ?
<span id="x4_22" class="vn">22</span> Scriptum est enim : Quoniam Abraham duos filios habuit : unum de ancilla, et unum de libera.
<span id="x4_23" class="vn">23</span> Sed qui de ancilla, secundum carnem natus est : qui autem de libera, per repromissionem :
<span id="x4_24" class="vn">24</span> quæ sunt per allegoriam dicta. Hæc enim sunt duo testamenta. Unum quidem in monte Sina, in servitutem generans, quæ est Agar :
<span id="x4_25" class="vn">25</span> Sina enim mons est in Arabia, qui conjunctus est ei quæ nunc est Jerusalem, et servit cum filiis suis.
<span id="x4_26" class="vn">26</span> Illa autem, quæ sursum est Jerusalem, libera est, quæ est mater nostra.
<span id="x4_27" class="vn">27</span> Scriptum est enim : <div class="poetry">Lætare, sterilis, quæ non paris ;<br class="calibre6"/> erumpe et clama, quæ non parturis :<br class="calibre6"/> quia multi filii desertæ,<br class="calibre6"/> magis quam ejus quæ habet virum.</div>
<span id="x4_28" class="vn">28</span> Nos autem, fratres, secundum Isaac promissionis filii sumus.
<span id="x4_29" class="vn">29</span> Sed quomodo tunc is, qui secundum carnem natus fuerat, persequebatur eum qui secundum spiritum : ita et nunc.
<span id="x4_30" class="vn">30</span> Sed quid dicit Scriptura ? Ejice ancillam, et filium ejus : non enim hæres erit filius ancillæ cum filio liberæ.
<span id="x4_31" class="vn">31</span> Itaque, fratres, non sumus ancillæ filii, sed liberæ : qua libertate Christus nos liberavit.
</div><div class="calibre5" id="calibre_pb_4"></div></body></html>
