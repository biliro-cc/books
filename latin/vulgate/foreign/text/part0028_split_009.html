<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Quis dabit capiti meo aquam,<br class="calibre6"/> et oculis meis fontem lacrimarum,<br class="calibre6"/> et plorabo die ac nocte interfectos filiæ populi mei ?<br class="calibre6"/>
<span id="x9_2" class="vn">2</span> Quis dabit me in solitudine diversorium viatorum,<br class="calibre6"/> et derelinquam populum meum,<br class="calibre6"/> et recedam ab eis ?<br class="calibre6"/> quia omnes adulteri sunt,<br class="calibre6"/> cœtus prævaricatorum.<br class="calibre6"/>
<span id="x9_3" class="vn">3</span> Et extenderunt linguam suam<br class="calibre6"/> quasi arcum mendacii et non veritatis :<br class="calibre6"/> confortati sunt in terra,<br class="calibre6"/> quia de malo ad malum egressi sunt,<br class="calibre6"/> et me non cognoverunt, dicit Dominus.<br class="calibre6"/>
<span id="x9_4" class="vn">4</span> Unusquisque se a proximo suo custodiat,<br class="calibre6"/> et in omni fratre suo non habeat fiduciam :<br class="calibre6"/> quia omnis frater supplantans supplantabit,<br class="calibre6"/> et omnis amicus fraudulenter incedet.<br class="calibre6"/>
<span id="x9_5" class="vn">5</span> Et vir fratrem suum deridebit,<br class="calibre6"/> et veritatem non loquentur :<br class="calibre6"/> docuerunt enim linguam suam loqui mendacium ;<br class="calibre6"/> ut inique agerent laboraverunt.<br class="calibre6"/>
<span id="x9_6" class="vn">6</span> Habitatio tua in medio doli :<br class="calibre6"/> in dolo renuerunt scire me, dicit Dominus.<br class="calibre6"/>
<span id="x9_7" class="vn">7</span> Propterea hæc dicit Dominus exercituum :<br class="calibre6"/> Ecce ego conflabo, et probabo eos :<br class="calibre6"/> quid enim aliud faciam a facie filiæ populi mei ?<br class="calibre6"/>
<span id="x9_8" class="vn">8</span> Sagitta vulnerans lingua eorum,<br class="calibre6"/> dolum locuta est.<br class="calibre6"/> In ore suo pacem cum amico suo loquitur,<br class="calibre6"/> et occulte ponit ei insidias.<br class="calibre6"/>
<span id="x9_9" class="vn">9</span> Numquid super his non visitabo, dicit Dominus,<br class="calibre6"/> aut in gente hujusmodi non ulciscetur anima mea ?<br class="calibre6"/>
<span id="x9_10" class="vn">10</span> Super montes assumam fletum ac lamentum,<br class="calibre6"/> et super speciosa deserti planctum,<br class="calibre6"/> quoniam incensa sunt, eo quod non sit vir pertransiens,<br class="calibre6"/> et non audierunt vocem possidentis :<br class="calibre6"/> a volucre cæli usque ad pecora transmigraverunt et recesserunt.<br class="calibre6"/>
<span id="x9_11" class="vn">11</span> Et dabo Jerusalem in acervos arenæ,<br class="calibre6"/> et cubilia draconum :<br class="calibre6"/> et civitates Juda dabo in desolationem,<br class="calibre6"/> eo quod non sit habitator.<br class="calibre6"/>
<span id="x9_12" class="vn">12</span> Quis est vir sapiens qui intelligat hoc,<br class="calibre6"/> et ad quem verbum oris Domini fiat, ut annuntiet istud,<br class="calibre6"/> quare perierit terra, et exusta sit quasi desertum,<br class="calibre6"/> eo quod non sit qui pertranseat ?<br class="calibre6"/>
<span id="x9_13" class="vn">13</span> Et dixit Dominus :<br class="calibre6"/> Quia dereliquerunt legem meam quam dedi eis,<br class="calibre6"/> et non audierunt vocem meam,<br class="calibre6"/> et non ambulaverunt in ea,<br class="calibre6"/>
<span id="x9_14" class="vn">14</span> et abierunt post pravitatem cordis sui,<br class="calibre6"/> et post Baalim, quod didicerunt a patribus suis :<br class="calibre6"/>
<span id="x9_15" class="vn">15</span> idcirco hæc dicit Dominus exercituum, Deus Israël :<br class="calibre6"/> Ecce ego cibabo populum istum absinthio,<br class="calibre6"/> et potum dabo eis aquam fellis.<br class="calibre6"/>
<span id="x9_16" class="vn">16</span> Et dispergam eos in gentibus<br class="calibre6"/> quas non noverunt ipsi et patres eorum,<br class="calibre6"/> et mittam post eos gladium,<br class="calibre6"/> donec consumantur.<br class="calibre6"/>
<span id="x9_17" class="vn">17</span> Hæc dicit Dominus exercituum, Deus Israël :<br class="calibre6"/> Contemplamini, et vocate lamentatrices, et veniant :<br class="calibre6"/> et ad eas quæ sapientes sunt mittite, et properent :<br class="calibre6"/>
<span id="x9_18" class="vn">18</span> festinent, et assumant super nos lamentum :<br class="calibre6"/> deducant oculi nostri lacrimas,<br class="calibre6"/> et palpebræ nostræ defluant aquis.<br class="calibre6"/>
<span id="x9_19" class="vn">19</span> Quia vox lamentationis audita est de Sion :<br class="calibre6"/> Quomodo vastati sumus,<br class="calibre6"/> et confusi vehementer ?<br class="calibre6"/> quia dereliquimus terram ;<br class="calibre6"/> quoniam dejecta sunt tabernacula nostra.<br class="calibre6"/>
<span id="x9_20" class="vn">20</span> Audite ergo, mulieres, verbum Domini,<br class="calibre6"/> et assumant aures vestræ sermonem oris ejus,<br class="calibre6"/> et docete filias vestras lamentum,<br class="calibre6"/> et unaquæque proximam suam planctum :<br class="calibre6"/>
<span id="x9_21" class="vn">21</span> quia ascendit mors per fenestras nostras ;<br class="calibre6"/> ingressa est domos nostras,<br class="calibre6"/> disperdere parvulos deforis,<br class="calibre6"/> juvenes de plateis.</div>
<span id="x9_22" class="vn">22</span> Loquere : <div class="poetry">Hæc dicit Dominus :<br class="calibre6"/> Et cadet morticinum hominis<br class="calibre6"/> quasi stercus super faciem regionis,<br class="calibre6"/> et quasi fœnum post tergum metentis,<br class="calibre6"/> et non est qui colligat.<br class="calibre6"/>
<span id="x9_23" class="vn">23</span> Hæc dicit Dominus :<br class="calibre6"/> Non glorietur sapiens in sapientia sua,<br class="calibre6"/> et non glorietur fortis in fortitudine sua,<br class="calibre6"/> et non glorietur dives in divitiis suis :<br class="calibre6"/>
<span id="x9_24" class="vn">24</span> sed in hoc glorietur, qui gloriatur,<br class="calibre6"/> scire et nosse me,<br class="calibre6"/> quia ego sum Dominus qui facio misericordiam,<br class="calibre6"/> et judicium, et justitiam in terra :<br class="calibre6"/> hæc enim placent mihi, ait Dominus.<br class="calibre6"/>
<span id="x9_25" class="vn">25</span> Ecce dies veniunt, dicit Dominus,<br class="calibre6"/> et visitabo super omnem qui circumcisum habet præputium,<br class="calibre6"/>
<span id="x9_26" class="vn">26</span> super Ægyptum, et super Juda, et super Edom,<br class="calibre6"/> et super filios Ammon, et super Moab ;<br class="calibre6"/> et super omnes qui attonsi sunt in comam,<br class="calibre6"/> habitantes in deserto :<br class="calibre6"/> quia omnes gentes habent præputium,<br class="calibre6"/> omnis autem domus Israël incircumcisi sunt corde.</div>
</div><div class="calibre5" id="calibre_pb_9"></div></body></html>
