<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a><div class="poetry"> <span id="x31_1" class="vn">1</span> In tempore illo, dicit Dominus,<br class="calibre6"/> ero Deus universis cognationibus Israël,<br class="calibre6"/> et ipsi erunt mihi in populum.<br class="calibre6"/>
<span id="x31_2" class="vn">2</span> Hæc dicit Dominus :<br class="calibre6"/> Invenit gratiam in deserto populus qui remanserat a gladio :<br class="calibre6"/> vadet ad requiem suam Israël.<br class="calibre6"/>
<span id="x31_3" class="vn">3</span> Longe Dominus apparuit mihi.<br class="calibre6"/> Et in caritate perpetua dilexi te :<br class="calibre6"/> ideo attraxi te, miserans.<br class="calibre6"/>
<span id="x31_4" class="vn">4</span> Rursumque ædificabo te, et ædificaberis, virgo Israël :<br class="calibre6"/> adhuc ornaberis tympanis tuis,<br class="calibre6"/> et egredieris in choro ludentium.<br class="calibre6"/>
<span id="x31_5" class="vn">5</span> Adhuc plantabis vineas in montibus Samariæ :<br class="calibre6"/> plantabunt plantantes,<br class="calibre6"/> et donec tempus veniat, non vindemiabunt.<br class="calibre6"/>
<span id="x31_6" class="vn">6</span> Quia erit dies in qua clamabunt custodes in monte Ephraim :<br class="calibre6"/> Surgite, et ascendamus in Sion ad Dominum Deum nostrum.<br class="calibre6"/>
<span id="x31_7" class="vn">7</span> Quia hæc dicit Dominus :<br class="calibre6"/> Exsultate in lætitia, Jacob,<br class="calibre6"/> et hinnite contra caput gentium :<br class="calibre6"/> personate, et canite, et dicite :<br class="calibre6"/> Salva, Domine, populum tuum, reliquias Israël.<br class="calibre6"/>
<span id="x31_8" class="vn">8</span> Ecce ego adducam eos de terra aquilonis,<br class="calibre6"/> et congregabo eos ab extremis terræ :<br class="calibre6"/> inter quos erunt cæcus et claudus,<br class="calibre6"/> prægnans et pariens simul,<br class="calibre6"/> cœtus magnus revertentium huc.<br class="calibre6"/>
<span id="x31_9" class="vn">9</span> In fletu venient,<br class="calibre6"/> et in misericordia reducam eos :<br class="calibre6"/> et adducam eos per torrentes aquarum in via recta,<br class="calibre6"/> et non impingent in ea,<br class="calibre6"/> quia factus sum Israëli pater,<br class="calibre6"/> et Ephraim primogenitus meus est.<br class="calibre6"/>
<span id="x31_10" class="vn">10</span> Audite verbum Domini, gentes,<br class="calibre6"/> et annuntiate in insulis quæ procul sunt,<br class="calibre6"/> et dicite : Qui dispersit Israël congregabit eum,<br class="calibre6"/> et custodiet eum sicut pastor gregem suum.<br class="calibre6"/>
<span id="x31_11" class="vn">11</span> Redemit enim Dominus Jacob,<br class="calibre6"/> et liberavit eum de manu potentioris.<br class="calibre6"/>
<span id="x31_12" class="vn">12</span> Et venient, et laudabunt in monte Sion :<br class="calibre6"/> et confluent ad bona Domini,<br class="calibre6"/> super frumento, et vino, et oleo,<br class="calibre6"/> et fœtu pecorum et armentorum :<br class="calibre6"/> eritque anima eorum quasi hortus irriguus,<br class="calibre6"/> et ultra non esurient.<br class="calibre6"/>
<span id="x31_13" class="vn">13</span> Tunc lætabitur virgo in choro,<br class="calibre6"/> juvenes et senes simul :<br class="calibre6"/> et convertam luctum eorum in gaudium,<br class="calibre6"/> et consolabor eos, et lætificabo a dolore suo.<br class="calibre6"/>
<span id="x31_14" class="vn">14</span> Et inebriabo animam sacerdotum pinguedine,<br class="calibre6"/> et populus meus bonis meis adimplebitur, ait Dominus.<br class="calibre6"/>
<span id="x31_15" class="vn">15</span> Hæc dicit Dominus :<br class="calibre6"/> Vox in excelso audita est lamentationis :<br class="calibre6"/> luctus, et fletus Rachel plorantis filios suos,<br class="calibre6"/> et nolentis consolari super eis,<br class="calibre6"/> quia non sunt.<br class="calibre6"/>
<span id="x31_16" class="vn">16</span> Hæc dicit Dominus :<br class="calibre6"/> Quiescat vox tua a ploratu,<br class="calibre6"/> et oculi tui a lacrimis,<br class="calibre6"/> quia est merces operi tuo, ait Dominus,<br class="calibre6"/> et revertentur de terra inimici :<br class="calibre6"/>
<span id="x31_17" class="vn">17</span> et est spes novissimis tuis, ait Dominus,<br class="calibre6"/> et revertentur filii ad terminos suos.<br class="calibre6"/>
<span id="x31_18" class="vn">18</span> Audiens audivi Ephraim transmigrantem :<br class="calibre6"/> Castigasti me, et eruditus sum,<br class="calibre6"/> quasi juvenculus indomitus :<br class="calibre6"/> converte me, et convertar,<br class="calibre6"/> quia tu Dominus Deus meus.<br class="calibre6"/>
<span id="x31_19" class="vn">19</span> Postquam enim convertisti me, egi pœnitentiam :<br class="calibre6"/> et postquam ostendisti mihi, percussi femur meum.<br class="calibre6"/> Confusus sum, et erubui,<br class="calibre6"/> quoniam sustinui opprobrium adolescentiæ meæ.<br class="calibre6"/>
<span id="x31_20" class="vn">20</span> Si filius honorabilis mihi Ephraim,<br class="calibre6"/> si puer delicatus !<br class="calibre6"/> quia ex quo locutus sum de eo,<br class="calibre6"/> adhuc recordabor ejus.<br class="calibre6"/> Idcirco conturbata sunt viscera mea super eum :<br class="calibre6"/> miserans miserebor ejus, ait Dominus.<br class="calibre6"/>
<span id="x31_21" class="vn">21</span> Statue tibi speculam ;<br class="calibre6"/> pone tibi amaritudines ;<br class="calibre6"/> dirige cor tuum in viam rectam in qua ambulasti :<br class="calibre6"/> revertere, virgo Israël,<br class="calibre6"/> revertere ad civitates tuas istas.<br class="calibre6"/>
<span id="x31_22" class="vn">22</span> Usquequo deliciis dissolveris, filia vaga ?<br class="calibre6"/> quia creavit Dominus novum super terram :<br class="calibre6"/> femina circumdabit virum.<br class="calibre6"/>
<span id="x31_23" class="vn">23</span> Hæc dicit Dominus exercituum, Deus Israël :<br class="calibre6"/> Adhuc dicent verbum istud<br class="calibre6"/> in terra Juda et in urbibus ejus,<br class="calibre6"/> cum convertero captivitatem eorum :<br class="calibre6"/> Benedicat tibi Dominus, pulchritudo justitiæ, mons sanctus :<br class="calibre6"/>
<span id="x31_24" class="vn">24</span> et habitabunt in eo Judas et omnes civitates ejus simul,<br class="calibre6"/> agricolæ et minantes greges.<br class="calibre6"/>
<span id="x31_25" class="vn">25</span> Quia inebriavi animam lassam,<br class="calibre6"/> et omnem animam esurientem saturavi.<br class="calibre6"/>
<span id="x31_26" class="vn">26</span> Ideo quasi de somno suscitatus sum :<br class="calibre6"/> et vidi, et somnus meus dulcis mihi.<br class="calibre6"/>
<span id="x31_27" class="vn">27</span> Ecce dies veniunt, dicit Dominus,<br class="calibre6"/> et seminabo domum Israël et domum Juda<br class="calibre6"/> semine hominum et semine jumentorum.<br class="calibre6"/>
<span id="x31_28" class="vn">28</span> Et sicut vigilavi super eos<br class="calibre6"/> ut evellerem, et demolirer, et dissiparem,<br class="calibre6"/> et disperderem, et affligerem,<br class="calibre6"/> sic vigilabo super eos<br class="calibre6"/> ut ædificem et plantem, ait Dominus.<br class="calibre6"/>
<span id="x31_29" class="vn">29</span> In diebus illis non dicent ultra :<br class="calibre6"/> Patres comederunt uvam acerbam,<br class="calibre6"/> et dentes filiorum obstupuerunt.<br class="calibre6"/>
<span id="x31_30" class="vn">30</span> Sed unusquisque in iniquitate sua morietur :<br class="calibre6"/> omnis homo qui comederit uvam acerbam,<br class="calibre6"/> obstupescent dentes ejus.<br class="calibre6"/>
<span id="x31_31" class="vn">31</span> Ecce dies venient, dicit Dominus,<br class="calibre6"/> et feriam domui Israël et domui Juda fœdus novum,<br class="calibre6"/>
<span id="x31_32" class="vn">32</span> non secundum pactum quod pepigi cum patribus eorum<br class="calibre6"/> in die qua apprehendi manum eorum<br class="calibre6"/> ut educerem eos de terra Ægypti,<br class="calibre6"/> pactum quod irritum fecerunt :<br class="calibre6"/> et ego dominatus sum eorum, dicit Dominus.<br class="calibre6"/>
<span id="x31_33" class="vn">33</span> Sed hoc erit pactum quod feriam cum domo Israël<br class="calibre6"/> post dies illos, dicit Dominus :<br class="calibre6"/> dabo legem meam in visceribus eorum,<br class="calibre6"/> et in corde eorum scribam eam,<br class="calibre6"/> et ero eis in Deum,<br class="calibre6"/> et ipsi erunt mihi in populum :<br class="calibre6"/>
<span id="x31_34" class="vn">34</span> et non docebit ultra vir proximum suum<br class="calibre6"/> et vir fratrem suum,<br class="calibre6"/> dicens : Cognosce Dominum :<br class="calibre6"/> omnes enim cognoscent me,<br class="calibre6"/> a minimo eorum usque ad maximum, ait Dominus :<br class="calibre6"/> quia propitiabor iniquitati eorum,<br class="calibre6"/> et peccati eorum non memorabor amplius.<br class="calibre6"/>
<span id="x31_35" class="vn">35</span> Hæc dicit Dominus qui dat solem in lumine diei,<br class="calibre6"/> ordinem lunæ et stellarum in lumine noctis :<br class="calibre6"/> qui turbat mare, et sonant fluctus ejus :<br class="calibre6"/> Dominus exercituum nomen illi :<br class="calibre6"/>
<span id="x31_36" class="vn">36</span> Si defecerint leges istæ coram me, dicit Dominus,<br class="calibre6"/> tunc et semen Israël deficiet,<br class="calibre6"/> ut non sit gens coram me cunctis diebus.<br class="calibre6"/>
<span id="x31_37" class="vn">37</span> Hæc dicit Dominus :<br class="calibre6"/> Si mensurari potuerint cæli sursum,<br class="calibre6"/> et investigari fundamenta terræ deorsum,<br class="calibre6"/> et ego abjiciam universum semen Israël,<br class="calibre6"/> propter omnia quæ fecerunt, dicit Dominus.<br class="calibre6"/>
<span id="x31_38" class="vn">38</span> Ecce dies veniunt, dicit Dominus,<br class="calibre6"/> et ædificabitur civitas Domino,<br class="calibre6"/> a turre Hananeel usque ad portam anguli.<br class="calibre6"/>
<span id="x31_39" class="vn">39</span> Et exibit ultra norma mensuræ<br class="calibre6"/> in conspectu ejus super collem Gareb,<br class="calibre6"/> et circuibit Goatha,<br class="calibre6"/>
<span id="x31_40" class="vn">40</span> et omnem vallem cadaverum, et cineris,<br class="calibre6"/> et universam regionem mortis<br class="calibre6"/> usque ad torrentem Cedron,<br class="calibre6"/> et usque ad angulum portæ equorum orientalis,<br class="calibre6"/> Sanctum Domini :<br class="calibre6"/> non evelletur, et non destruetur ultra in perpetuum.</div>
</div><div class="calibre5" id="calibre_pb_31"></div></body></html>
