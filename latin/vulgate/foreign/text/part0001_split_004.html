<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Adam vero cognovit uxorem suam Hevam, quæ concepit et peperit Cain, dicens : Possedi hominem per Deum.
<span id="x4_2" class="vn">2</span> Rursumque peperit fratrem ejus Abel. Fuit autem Abel pastor ovium, et Cain agricola.
<span id="x4_3" class="vn">3</span> Factum est autem post multos dies ut offerret Cain de fructibus terræ munera Domino.
<span id="x4_4" class="vn">4</span> Abel quoque obtulit de primogenitis gregis sui, et de adipibus eorum : et respexit Dominus ad Abel, et ad munera ejus.
<span id="x4_5" class="vn">5</span> Ad Cain vero, et ad munera illius non respexit : iratusque est Cain vehementer, et concidit vultus ejus.
<span id="x4_6" class="vn">6</span> Dixitque Dominus ad eum : Quare iratus es ? et cur concidit facies tua ?
<span id="x4_7" class="vn">7</span> nonne si bene egeris, recipies : sin autem male, statim in foribus peccatum aderit ? sed sub te erit appetitus ejus, et tu dominaberis illius.
<span id="x4_8" class="vn">8</span> Dixitque Cain ad Abel fratrem suum : Egrediamur foras. Cumque essent in agro, consurrexit Cain adversus fratrem suum Abel, et interfecit eum.
<span id="x4_9" class="vn">9</span> Et ait Dominus ad Cain : Ubi est Abel frater tuus ? Qui respondit : Nescio : num custos fratris mei sum ego ?
<span id="x4_10" class="vn">10</span> Dixitque ad eum : Quid fecisti ? vox sanguinis fratris tui clamat ad me de terra.
<span id="x4_11" class="vn">11</span> Nunc igitur maledictus eris super terram, quæ aperuit os suum, et suscepit sanguinem fratris tui de manu tua.
<span id="x4_12" class="vn">12</span> Cum operatus fueris eam, non dabit tibi fructus suos : vagus et profugus eris super terram.
<span id="x4_13" class="vn">13</span> Dixitque Cain ad Dominum : Major est iniquitas mea, quam ut veniam merear.
<span id="x4_14" class="vn">14</span> Ecce ejicis me hodie a facie terræ, et a facie tua abscondar, et ero vagus et profugus in terra : omnis igitur qui invenerit me, occidet me.
<span id="x4_15" class="vn">15</span> Dixitque ei Dominus : Nequaquam ita fiet : sed omnis qui occiderit Cain, septuplum punietur. Posuitque Dominus Cain signum, ut non interficeret eum omnis qui invenisset eum.
<span id="x4_16" class="vn">16</span> Egressusque Cain a facie Domini, habitavit profugus in terra ad orientalem plagam Eden.<br class="calibre6"/><br class="calibre6"/>
<span id="x4_17" class="vn">17</span> Cognovit autem Cain uxorem suam, quæ concepit, et peperit Henoch : et ædificavit civitatem, vocavitque nomen ejus ex nomine filii sui, Henoch.
<span id="x4_18" class="vn">18</span> Porro Henoch genuit Irad, et Irad genuit Maviaël, et Maviaël genuit Mathusaël, et Mathusaël genuit Lamech.
<span id="x4_19" class="vn">19</span> Qui accepit duas uxores, nomen uni Ada, et nomen alteri Sella.
<span id="x4_20" class="vn">20</span> Genuitque Ada Jabel, qui fuit pater habitantium in tentoriis, atque pastorum.
<span id="x4_21" class="vn">21</span> Et nomen fratris ejus Jubal : ipse fuit pater canentium cithara et organo.
<span id="x4_22" class="vn">22</span> Sella quoque genuit Tubalcain, qui fuit malleator et faber in cuncta opera æris et ferri. Soror vero Tubalcain, Noëma.
<span id="x4_23" class="vn">23</span> Dixitque Lamech uxoribus suis Adæ et Sellæ : <div class="poetry">Audite vocem meam, uxores Lamech ;<br class="calibre6"/> auscultate sermonem meum :<br class="calibre6"/> quoniam occidi virum in vulnus meum,<br class="calibre6"/> et adolescentulum in livorem meum.<br class="calibre6"/>
<span id="x4_24" class="vn">24</span> Septuplum ultio dabitur de Cain :<br class="calibre6"/> de Lamech vero septuagies septies.</div><br class="calibre6"/><br class="calibre6"/>
<span id="x4_25" class="vn">25</span> Cognovit quoque adhuc Adam uxorem suam : et peperit filium, vocavitque nomen ejus Seth, dicens : Posuit mihi Deus semen aliud pro Abel, quem occidit Cain.
<span id="x4_26" class="vn">26</span> Sed et Seth natus est filius, quem vocavit Enos : iste cœpit invocare nomen Domini.
</div><div class="calibre5" id="calibre_pb_4"></div></body></html>
