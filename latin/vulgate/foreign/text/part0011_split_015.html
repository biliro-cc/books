<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Igitur in octavodecimo anno regni Jeroboam filii Nabat, regnavit Abiam super Judam.
<span id="x15_2" class="vn">2</span> Tribus annis regnavit in Jerusalem : nomen matris ejus Maacha filia Abessalom.
<span id="x15_3" class="vn">3</span> Ambulavitque in omnibus peccatis patris sui, quæ fecerat ante eum : nec erat cor ejus perfectum cum Domino Deo suo, sicut cor David patris ejus.
<span id="x15_4" class="vn">4</span> Sed propter David dedit ei Dominus Deus suus lucernam in Jerusalem, ut suscitaret filium ejus post eum, et statueret Jerusalem :
<span id="x15_5" class="vn">5</span> eo quod fecisset David rectum in oculis Domini, et non declinasset ab omnibus quæ præceperat ei cunctis diebus vitæ suæ, excepto sermone Uriæ Hethæi.
<span id="x15_6" class="vn">6</span> Attamen bellum fuit inter Roboam et Jeroboam omni tempore vitæ ejus.
<span id="x15_7" class="vn">7</span> Reliqua autem sermonum Abiam, et omnia quæ fecit, nonne hæc scripta sunt in libro verborum dierum regum Juda ? Fuitque prælium inter Abiam et inter Jeroboam.
<span id="x15_8" class="vn">8</span> Et dormivit Abiam cum patribus suis, et sepelierunt eum in civitate David, regnavitque Asa filius ejus pro eo.<br class="calibre6"/><br class="calibre6"/>
<span id="x15_9" class="vn">9</span> In anno ergo vigesimo Jeroboam regis Israël regnavit Asa rex Juda,
<span id="x15_10" class="vn">10</span> et quadraginta et uno anno regnavit in Jerusalem. Nomen matris ejus Maacha filia Abessalom.
<span id="x15_11" class="vn">11</span> Et fecit Asa rectum ante conspectum Domini, sicut David pater ejus :
<span id="x15_12" class="vn">12</span> et abstulit effeminatos de terra, purgavitque universas sordes idolorum quæ fecerant patres ejus.
<span id="x15_13" class="vn">13</span> Insuper et Maacham matrem suam amovit, ne esset princeps in sacris Priapi, et in luco ejus quem consecraverat : subvertitque specum ejus, et confregit simulacrum turpissimum, et combussit in torrente Cedron :
<span id="x15_14" class="vn">14</span> excelsa autem non abstulit. Verumtamen cor Asa perfectum erat cum Domino cunctis diebus suis :
<span id="x15_15" class="vn">15</span> et intulit ea quæ sanctificaverat pater suus, et voverat, in domum Domini, argentum, et aurum, et vasa.<br class="calibre6"/><br class="calibre6"/>
<span id="x15_16" class="vn">16</span> Bellum autem erat inter Asa, et Baasa regem Israël cunctis diebus eorum.
<span id="x15_17" class="vn">17</span> Ascendit quoque Baasa rex Israël in Judam, et ædificavit Rama, ut non posset quispiam egredi vel ingredi de parte Asa regis Juda.
<span id="x15_18" class="vn">18</span> Tollens itaque Asa omne argentum et aurum quod remanserat in thesauris domus Domini, et in thesauris domus regiæ, et dedit illud in manus servorum suorum : et misit ad Benadad filium Tabremon filii Hezion, regem Syriæ, qui habitabat in Damasco, dicens :
<span id="x15_19" class="vn">19</span> Fœdus est inter me et te, et inter patrem meum et patrem tuum : ideo misi tibi munera, argentum et aurum : et peto ut venias, et irritum facias fœdus quod habes cum Baasa rege Israël, et recedat a me.
<span id="x15_20" class="vn">20</span> Acquiescens Benadad regi Asa, misit principes exercitus sui in civitates Israël, et percusserunt Ahion, et Dan, et Abeldomum Maacha, et universam Cenneroth, omnem scilicet terram Nephthali.
<span id="x15_21" class="vn">21</span> Quod cum audisset Baasa, intermisit ædificare Rama, et reversus est in Thersa.
<span id="x15_22" class="vn">22</span> Rex autem Asa nuntium misit in omnem Judam, dicens : Nemo sit excusatus. Et tulerunt lapides de Rama, et ligna ejus, quibus ædificaverat Baasa, et exstruxit de eis rex Asa Gabaa Benjamin, et Maspha.
<span id="x15_23" class="vn">23</span> Reliqua autem omnium sermonum Asa, et universæ fortitudines ejus, et cuncta quæ fecit, et civitates quas exstruxit, nonne hæc scripta sunt in libro verborum dierum regum Juda ? Verumtamen in tempore senectutis suæ doluit pedes.
<span id="x15_24" class="vn">24</span> Et dormivit cum patribus suis, et sepultus est cum eis in civitate David patris sui. Regnavitque Josaphat filius ejus pro eo.<br class="calibre6"/><br class="calibre6"/>
<span id="x15_25" class="vn">25</span> Nadab vero filius Jeroboam regnavit super Israël anno secundo Asa regis Juda : regnavitque super Israël duobus annis.
<span id="x15_26" class="vn">26</span> Et fecit quod malum est in conspectu Domini, et ambulavit in viis patris sui, et in peccatis ejus quibus peccare fecit Israël.
<span id="x15_27" class="vn">27</span> Insidiatus est autem ei Baasa filius Ahiæ de domo Issachar, et percussit eum in Gebbethon, quæ est urbs Philisthinorum : siquidem Nadab et omnis Israël obsidebant Gebbethon.
<span id="x15_28" class="vn">28</span> Interfecit ergo illum Baasa in anno tertio Asa regis Juda, et regnavit pro eo.
<span id="x15_29" class="vn">29</span> Cumque regnasset, percussit omnem domum Jeroboam : non dimisit ne unam quidem animam de semine ejus donec deleret eum, juxta verbum Domini quod locutus fuerat in manu servi sui Ahiæ Silonitis,
<span id="x15_30" class="vn">30</span> propter peccata Jeroboam, quæ peccaverat, et quibus peccare fecerat Israël : et propter delictum quo irritaverat Dominum Deum Israël.
<span id="x15_31" class="vn">31</span> Reliqua autem sermonum Nadab, et omnia quæ operatus est, nonne hæc scripta sunt in libro verborum dierum regum Israël ?
<span id="x15_32" class="vn">32</span> Fuitque bellum inter Asa, et Baasa regem Israël, cunctis diebus eorum.<br class="calibre6"/><br class="calibre6"/>
<span id="x15_33" class="vn">33</span> Anno tertio Asa regis Juda, regnavit Baasa filius Ahiæ super omnem Israël in Thersa, viginti quatuor annis.
<span id="x15_34" class="vn">34</span> Et fecit malum coram Domino, ambulavitque in via Jeroboam, et in peccatis ejus quibus peccare fecit Israël.
</div><div class="calibre5" id="calibre_pb_15"></div></body></html>
