<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Audite verbum hoc, vaccæ pingues,<br class="calibre6"/> quæ estis in monte Samariæ,<br class="calibre6"/> quæ calumniam facitis egenis<br class="calibre6"/> et confringitis pauperes ;<br class="calibre6"/> quæ dicitis dominis vestris : Afferte, et bibemus.<br class="calibre6"/>
<span id="x4_2" class="vn">2</span> Juravit Dominus Deus in sancto suo,<br class="calibre6"/> quia ecce dies venient super vos,<br class="calibre6"/> et levabunt vos in contis,<br class="calibre6"/> et reliquias vestras in ollis ferventibus.<br class="calibre6"/>
<span id="x4_3" class="vn">3</span> Et per aperturas exibitis altera contra alteram,<br class="calibre6"/> et projiciemini in Armon,<br class="calibre6"/> dicit Dominus.</div><br class="calibre6"/><br class="calibre6"/>
<div class="poetry"><span id="x4_4" class="vn">4</span> Venite ad Bethel, et impie agite ;<br class="calibre6"/> ad Galgalam, et multiplicate prævaricationem :<br class="calibre6"/> et afferte mane victimas vestras,<br class="calibre6"/> tribus diebus decimas vestras.<br class="calibre6"/>
<span id="x4_5" class="vn">5</span> Et sacrificate de fermentato laudem,<br class="calibre6"/> et vocate voluntarias oblationes, et annuntiate ;<br class="calibre6"/> sic enim voluistis, filii Israël,<br class="calibre6"/> dicit Dominus Deus.<br class="calibre6"/>
<span id="x4_6" class="vn">6</span> Unde et ego dedi vobis stuporem dentium in cunctis urbibus vestris,<br class="calibre6"/> et indigentiam panum in omnibus locis vestris ;<br class="calibre6"/> et non estis reversi ad me,<br class="calibre6"/> dicit Dominus.<br class="calibre6"/>
<span id="x4_7" class="vn">7</span> Ego quoque prohibui a vobis imbrem,<br class="calibre6"/> cum adhuc tres menses superessent usque ad messem :<br class="calibre6"/> et plui super unam civitatem,<br class="calibre6"/> et super alteram civitatem non plui ;<br class="calibre6"/> pars una compluta est,<br class="calibre6"/> et pars super quam non plui, aruit.<br class="calibre6"/>
<span id="x4_8" class="vn">8</span> Et venerunt duæ et tres civitates ad unam civitatem<br class="calibre6"/> ut biberent aquam, et non sunt satiatæ ;<br class="calibre6"/> et non redistis ad me,<br class="calibre6"/> dicit Dominus.<br class="calibre6"/>
<span id="x4_9" class="vn">9</span> Percussi vos in vento urente, et in aurugine :<br class="calibre6"/> multitudinem hortorum vestrorum et vinearum vestrarum,<br class="calibre6"/> oliveta vestra et ficeta vestra comedit eruca :<br class="calibre6"/> et non redistis ad me,<br class="calibre6"/> dicit Dominus.<br class="calibre6"/>
<span id="x4_10" class="vn">10</span> Misi in vos mortem in via Ægypti ;<br class="calibre6"/> percussi in gladio juvenes vestros,<br class="calibre6"/> usque ad captivitatem equorum vestrorum,<br class="calibre6"/> et ascendere feci putredinem castrorum vestrorum in nares vestras :<br class="calibre6"/> et non redistis ad me,<br class="calibre6"/> dicit Dominus.<br class="calibre6"/>
<span id="x4_11" class="vn">11</span> Subverti vos sicut subvertit Deus Sodomam et Gomorrham,<br class="calibre6"/> et facti estis quasi torris raptus ab incendio :<br class="calibre6"/> et non redistis ad me,<br class="calibre6"/> dicit Dominus.<br class="calibre6"/>
<span id="x4_12" class="vn">12</span> Quapropter hæc faciam tibi, Israël :<br class="calibre6"/> postquam autem hæc fecero tibi,<br class="calibre6"/> præparare in occursum Dei tui, Israël.<br class="calibre6"/>
<span id="x4_13" class="vn">13</span> Quia ecce formans montes,<br class="calibre6"/> et creans ventum,<br class="calibre6"/> et annuntians homini eloquium suum,<br class="calibre6"/> faciens matutinam nebulam,<br class="calibre6"/> et gradiens super excelsa terræ :<br class="calibre6"/> Dominus Deus exercituum nomen ejus.</div>
</div><div class="calibre5" id="calibre_pb_4"></div></body></html>
