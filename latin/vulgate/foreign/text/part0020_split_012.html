<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Respondens autem Job, dixit :
<div class="poetry"><span id="x12_2" class="vn">2</span> Ergo vos estis soli homines,<br class="calibre6"/> et vobiscum morietur sapientia ?<br class="calibre6"/>
<span id="x12_3" class="vn">3</span> Et mihi est cor sicut et vobis, nec inferior vestri sum ;<br class="calibre6"/> quis enim hæc quæ nostis ignorat ?<br class="calibre6"/>
<span id="x12_4" class="vn">4</span> Qui deridetur ab amico suo, sicut ego,<br class="calibre6"/> invocabit Deum, et exaudiet eum :<br class="calibre6"/> deridetur enim justi simplicitas.<br class="calibre6"/>
<span id="x12_5" class="vn">5</span> Lampas contempta apud cogitationes divitum<br class="calibre6"/> parata ad tempus statutum.<br class="calibre6"/>
<span id="x12_6" class="vn">6</span> Abundant tabernacula prædonum,<br class="calibre6"/> et audacter provocant Deum,<br class="calibre6"/> cum ipse dederit omnia in manus eorum.<br class="calibre6"/>
<span id="x12_7" class="vn">7</span> Nimirum interroga jumenta, et docebunt te ;<br class="calibre6"/> et volatilia cæli, et indicabunt tibi.<br class="calibre6"/>
<span id="x12_8" class="vn">8</span> Loquere terræ, et respondebit tibi,<br class="calibre6"/> et narrabunt pisces maris.<br class="calibre6"/>
<span id="x12_9" class="vn">9</span> Quis ignorat quod omnia hæc manus Domini fecerit ?<br class="calibre6"/>
<span id="x12_10" class="vn">10</span> In cujus manu anima omnis viventis,<br class="calibre6"/> et spiritus universæ carnis hominis.<br class="calibre6"/>
<span id="x12_11" class="vn">11</span> Nonne auris verba dijudicat ?<br class="calibre6"/> et fauces comedentis, saporem ?<br class="calibre6"/>
<span id="x12_12" class="vn">12</span> In antiquis est sapientia,<br class="calibre6"/> et in multo tempore prudentia.<br class="calibre6"/>
<span id="x12_13" class="vn">13</span> Apud ipsum est sapientia et fortitudo ;<br class="calibre6"/> ipse habet consilium et intelligentiam.<br class="calibre6"/>
<span id="x12_14" class="vn">14</span> Si destruxerit, nemo est qui ædificet ;<br class="calibre6"/> si incluserit hominem, nullus est qui aperiat.<br class="calibre6"/>
<span id="x12_15" class="vn">15</span> Si continuerit aquas, omnia siccabuntur ;<br class="calibre6"/> et si emiserit eas, subvertent terram.<br class="calibre6"/>
<span id="x12_16" class="vn">16</span> Apud ipsum est fortitudo et sapientia ;<br class="calibre6"/> ipse novit et decipientem, et eum qui decipitur.<br class="calibre6"/>
<span id="x12_17" class="vn">17</span> Adducit consiliarios in stultum finem,<br class="calibre6"/> et judices in stuporem.<br class="calibre6"/>
<span id="x12_18" class="vn">18</span> Balteum regum dissolvit,<br class="calibre6"/> et præcingit fune renes eorum.<br class="calibre6"/>
<span id="x12_19" class="vn">19</span> Ducit sacerdotes inglorios,<br class="calibre6"/> et optimates supplantat :<br class="calibre6"/>
<span id="x12_20" class="vn">20</span> commutans labium veracium,<br class="calibre6"/> et doctrinam senum auferens.<br class="calibre6"/>
<span id="x12_21" class="vn">21</span> Effundit despectionem super principes,<br class="calibre6"/> eos qui oppressi fuerant relevans.<br class="calibre6"/>
<span id="x12_22" class="vn">22</span> Qui revelat profunda de tenebris,<br class="calibre6"/> et producit in lucem umbram mortis.<br class="calibre6"/>
<span id="x12_23" class="vn">23</span> Qui multiplicat gentes, et perdit eas,<br class="calibre6"/> et subversas in integrum restituit.<br class="calibre6"/>
<span id="x12_24" class="vn">24</span> Qui immutat cor principum populi terræ,<br class="calibre6"/> et decipit eos ut frustra incedant per invium :<br class="calibre6"/>
<span id="x12_25" class="vn">25</span> palpabunt quasi in tenebris, et non in luce,<br class="calibre6"/> et errare eos faciet quasi ebrios.</div>
</div><div class="calibre5" id="calibre_pb_12"></div></body></html>
