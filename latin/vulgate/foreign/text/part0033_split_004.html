<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a><div class="poetry"> <span id="x4_1" class="vn">1</span> Audite verbum Domini, filii Israël,<br class="calibre6"/> quia judicium Domino cum habitatoribus terræ :<br class="calibre6"/> non est enim veritas, et non est misericordia,<br class="calibre6"/> et non est scientia Dei in terra.<br class="calibre6"/>
<span id="x4_2" class="vn">2</span> Maledictum, et mendacium,<br class="calibre6"/> et homicidium, et furtum, et adulterium inundaverunt,<br class="calibre6"/> et sanguis sanguinem tetigit.<br class="calibre6"/>
<span id="x4_3" class="vn">3</span> Propter hoc lugebit terra,<br class="calibre6"/> et infirmabitur omnis qui habitat in ea,<br class="calibre6"/> in bestia agri, et in volucre cæli ;<br class="calibre6"/> sed et pisces maris congregabuntur.<br class="calibre6"/>
<span id="x4_4" class="vn">4</span> Verumtamen unusquisque non judicet,<br class="calibre6"/> et non arguatur vir :<br class="calibre6"/> populus enim tuus sicut hi qui contradicunt sacerdoti.<br class="calibre6"/>
<span id="x4_5" class="vn">5</span> Et corrues hodie,<br class="calibre6"/> et corruet etiam propheta tecum.<br class="calibre6"/> Nocte tacere feci matrem tuam.<br class="calibre6"/>
<span id="x4_6" class="vn">6</span> Conticuit populus meus,<br class="calibre6"/> eo quod non habuerit scientiam :<br class="calibre6"/> quia tu scientiam repulisti,<br class="calibre6"/> repellam te, ne sacerdotio fungaris mihi ;<br class="calibre6"/> et oblita es legis Dei tui,<br class="calibre6"/> obliviscar filiorum tuorum et ego.<br class="calibre6"/>
<span id="x4_7" class="vn">7</span> Secundum multitudinem eorum sic peccaverunt mihi :<br class="calibre6"/> gloriam eorum in ignominiam commutabo.<br class="calibre6"/>
<span id="x4_8" class="vn">8</span> Peccata populi mei comedent,<br class="calibre6"/> et ad iniquitatem eorum sublevabunt animas eorum.<br class="calibre6"/>
<span id="x4_9" class="vn">9</span> Et erit sicut populus, sic sacerdos ;<br class="calibre6"/> et visitabo super eum vias ejus,<br class="calibre6"/> et cogitationes ejus reddam ei.<br class="calibre6"/>
<span id="x4_10" class="vn">10</span> Et comedent, et non saturabuntur ;<br class="calibre6"/> fornicati sunt, et non cessaverunt :<br class="calibre6"/> quoniam Dominum dereliquerunt in non custodiendo.<br class="calibre6"/>
<span id="x4_11" class="vn">11</span> Fornicatio, et vinum, et ebrietas auferunt cor.<br class="calibre6"/>
<span id="x4_12" class="vn">12</span> Populus meus in ligno suo interrogavit,<br class="calibre6"/> et baculus ejus annuntiavit ei ;<br class="calibre6"/> spiritus enim fornicationum decepit eos,<br class="calibre6"/> et fornicati sunt a Deo suo.<br class="calibre6"/>
<span id="x4_13" class="vn">13</span> Super capita montium sacrificabant,<br class="calibre6"/> et super colles ascendebant thymiama ;<br class="calibre6"/> subtus quercum, et populum, et terebinthum,<br class="calibre6"/> quia bona erat umbra ejus ;<br class="calibre6"/> ideo fornicabuntur filiæ vestræ,<br class="calibre6"/> et sponsæ vestræ adulteræ erunt.<br class="calibre6"/>
<span id="x4_14" class="vn">14</span> Non visitabo super filias vestras cum fuerint fornicatæ,<br class="calibre6"/> et super sponsas vestras cum adulteraverint,<br class="calibre6"/> quoniam ipsi cum meretricibus conversabantur,<br class="calibre6"/> et cum effeminatis sacrificabant ;<br class="calibre6"/> et populus non intelligens vapulabit.<br class="calibre6"/>
<span id="x4_15" class="vn">15</span> Si fornicaris tu, Israël,<br class="calibre6"/> non delinquat saltem Juda ;<br class="calibre6"/> et nolite ingredi in Galgala,<br class="calibre6"/> et ne ascenderitis in Bethaven,<br class="calibre6"/> neque juraveritis : Vivit Dominus !<br class="calibre6"/>
<span id="x4_16" class="vn">16</span> Quoniam sicut vacca lasciviens declinavit Israël ;<br class="calibre6"/> nunc pascet eos Dominus, quasi agnum in latitudine.<br class="calibre6"/>
<span id="x4_17" class="vn">17</span> Particeps idolorum Ephraim : dimitte eum.<br class="calibre6"/>
<span id="x4_18" class="vn">18</span> Separatum est convivium eorum ;<br class="calibre6"/> fornicatione fornicati sunt :<br class="calibre6"/> dilexerunt afferre ignominiam protectores ejus.<br class="calibre6"/>
<span id="x4_19" class="vn">19</span> Ligavit eum spiritus in alis suis,<br class="calibre6"/> et confundentur a sacrificiis suis.</div>
</div><div class="calibre5" id="calibre_pb_4"></div></body></html>
