<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c38" id="c38"><span class="chapter-num">38</span></a> <span id="x38_1" class="vn">1</span> In finem, ipsi Idithun. Canticum David.
<div class="poetry"><span id="x38_2" class="vn">2</span> Dixi : Custodiam vias meas :<br class="calibre6"/> ut non delinquam in lingua mea.<br class="calibre6"/> Posui ori meo custodiam,<br class="calibre6"/> cum consisteret peccator adversum me.<br class="calibre6"/>
<span id="x38_3" class="vn">3</span> Obmutui, et humiliatus sum, et silui a bonis ;<br class="calibre6"/> et dolor meus renovatus est.<br class="calibre6"/>
<span id="x38_4" class="vn">4</span> Concaluit cor meum intra me ;<br class="calibre6"/> et in meditatione mea exardescet ignis.<br class="calibre6"/>
<span id="x38_5" class="vn">5</span> Locutus sum in lingua mea :<br class="calibre6"/> Notum fac mihi, Domine, finem meum,<br class="calibre6"/> et numerum dierum meorum quis est,<br class="calibre6"/> ut sciam quid desit mihi.<br class="calibre6"/>
<span id="x38_6" class="vn">6</span> Ecce mensurabiles posuisti dies meos,<br class="calibre6"/> et substantia mea tamquam nihilum ante te.<br class="calibre6"/> Verumtamen universa vanitas, omnis homo vivens.<br class="calibre6"/>
<span id="x38_7" class="vn">7</span> Verumtamen in imagine pertransit homo ;<br class="calibre6"/> sed et frustra conturbatur :<br class="calibre6"/> thesaurizat, et ignorat cui congregabit ea.<br class="calibre6"/>
<span id="x38_8" class="vn">8</span> Et nunc quæ est exspectatio mea : nonne Dominus ?<br class="calibre6"/> et substantia mea apud te est.<br class="calibre6"/>
<span id="x38_9" class="vn">9</span> Ab omnibus iniquitatibus meis erue me :<br class="calibre6"/> opprobrium insipienti dedisti me.<br class="calibre6"/>
<span id="x38_10" class="vn">10</span> Obmutui, et non aperui os meum,<br class="calibre6"/> quoniam tu fecisti ;<br class="calibre6"/>
<span id="x38_11" class="vn">11</span> amove a me plagas tuas.<br class="calibre6"/>
<span id="x38_12" class="vn">12</span> A fortitudine manus tuæ ego defeci in increpationibus :<br class="calibre6"/> propter iniquitatem corripuisti hominem.<br class="calibre6"/> Et tabescere fecisti sicut araneam animam ejus :<br class="calibre6"/> verumtamen vane conturbatur omnis homo.<br class="calibre6"/>
<span id="x38_13" class="vn">13</span> Exaudi orationem meam, Domine, et deprecationem meam ;<br class="calibre6"/> auribus percipe lacrimas meas.<br class="calibre6"/> Ne sileas, quoniam advena ego sum apud te,<br class="calibre6"/> et peregrinus sicut omnes patres mei.<br class="calibre6"/>
<span id="x38_14" class="vn">14</span> Remitte mihi, ut refrigerer<br class="calibre6"/> priusquam abeam et amplius non ero.</div>
</div><div class="calibre5" id="calibre_pb_38"></div></body></html>
