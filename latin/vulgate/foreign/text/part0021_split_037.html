<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c37" id="c37"><span class="chapter-num">37</span></a> <span id="x37_1" class="vn">1</span> Psalmus David, in rememorationem de sabbato.
<div class="poetry"><span id="x37_2" class="vn">2</span> Domine, ne in furore tuo arguas me,<br class="calibre6"/> neque in ira tua corripias me :<br class="calibre6"/>
<span id="x37_3" class="vn">3</span> quoniam sagittæ tuæ infixæ sunt mihi,<br class="calibre6"/> et confirmasti super me manum tuam.<br class="calibre6"/>
<span id="x37_4" class="vn">4</span> Non est sanitas in carne mea, a facie iræ tuæ ;<br class="calibre6"/> non est pax ossibus meis, a facie peccatorum meorum :<br class="calibre6"/>
<span id="x37_5" class="vn">5</span> quoniam iniquitates meæ supergressæ sunt caput meum,<br class="calibre6"/> et sicut onus grave gravatæ sunt super me.<br class="calibre6"/>
<span id="x37_6" class="vn">6</span> Putruerunt et corruptæ sunt cicatrices meæ,<br class="calibre6"/> a facie insipientiæ meæ.<br class="calibre6"/>
<span id="x37_7" class="vn">7</span> Miser factus sum et curvatus sum usque in finem ;<br class="calibre6"/> tota die contristatus ingrediebar.<br class="calibre6"/>
<span id="x37_8" class="vn">8</span> Quoniam lumbi mei impleti sunt illusionibus,<br class="calibre6"/> et non est sanitas in carne mea.<br class="calibre6"/>
<span id="x37_9" class="vn">9</span> Afflictus sum, et humiliatus sum nimis ;<br class="calibre6"/> rugiebam a gemitu cordis mei.<br class="calibre6"/>
<span id="x37_10" class="vn">10</span> Domine, ante te omne desiderium meum,<br class="calibre6"/> et gemitus meus a te non est absconditus.<br class="calibre6"/>
<span id="x37_11" class="vn">11</span> Cor meum conturbatum est ;<br class="calibre6"/> dereliquit me virtus mea, et lumen oculorum meorum,<br class="calibre6"/> et ipsum non est mecum.<br class="calibre6"/>
<span id="x37_12" class="vn">12</span> Amici mei et proximi mei adversum me appropinquaverunt, et steterunt ;<br class="calibre6"/> et qui juxta me erant, de longe steterunt :<br class="calibre6"/> et vim faciebant qui quærebant animam meam.<br class="calibre6"/>
<span id="x37_13" class="vn">13</span> Et qui inquirebant mala mihi, locuti sunt vanitates,<br class="calibre6"/> et dolos tota die meditabantur.<br class="calibre6"/>
<span id="x37_14" class="vn">14</span> Ego autem, tamquam surdus, non audiebam ;<br class="calibre6"/> et sicut mutus non aperiens os suum.<br class="calibre6"/>
<span id="x37_15" class="vn">15</span> Et factus sum sicut homo non audiens,<br class="calibre6"/> et non habens in ore suo redargutiones.<br class="calibre6"/>
<span id="x37_16" class="vn">16</span> Quoniam in te, Domine, speravi ;<br class="calibre6"/> tu exaudies me, Domine Deus meus.<br class="calibre6"/>
<span id="x37_17" class="vn">17</span> Quia dixi : Nequando supergaudeant mihi inimici mei ;<br class="calibre6"/> et dum commoventur pedes mei, super me magna locuti sunt.<br class="calibre6"/>
<span id="x37_18" class="vn">18</span> Quoniam ego in flagella paratus sum,<br class="calibre6"/> et dolor meus in conspectu meo semper.<br class="calibre6"/>
<span id="x37_19" class="vn">19</span> Quoniam iniquitatem meam annuntiabo,<br class="calibre6"/> et cogitabo pro peccato meo.<br class="calibre6"/>
<span id="x37_20" class="vn">20</span> Inimici autem mei vivunt, et confirmati sunt super me :<br class="calibre6"/> et multiplicati sunt qui oderunt me inique.<br class="calibre6"/>
<span id="x37_21" class="vn">21</span> Qui retribuunt mala pro bonis detrahebant mihi,<br class="calibre6"/> quoniam sequebar bonitatem.<br class="calibre6"/>
<span id="x37_22" class="vn">22</span> Ne derelinquas me, Domine Deus meus ;<br class="calibre6"/> ne discesseris a me.<br class="calibre6"/>
<span id="x37_23" class="vn">23</span> Intende in adjutorium meum,<br class="calibre6"/> Domine Deus salutis meæ.</div>
</div><div class="calibre5" id="calibre_pb_37"></div></body></html>
