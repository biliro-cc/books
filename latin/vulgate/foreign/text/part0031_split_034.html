<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c34" id="c34"><span class="chapter-num">34</span></a> <span id="x34_1" class="vn">1</span> Et factum est verbum Domini ad me, dicens :
<span id="x34_2" class="vn">2</span> Fili hominis, propheta de pastoribus Israël : propheta, et dices pastoribus : <div class="poetry">Hæc dicit Dominus Deus :<br class="calibre6"/> Væ pastoribus Israël, qui pascebant semetipsos !<br class="calibre6"/> nonne greges a pastoribus pascuntur ?<br class="calibre6"/>
<span id="x34_3" class="vn">3</span> Lac comedebatis,<br class="calibre6"/> et lanis operiebamini,<br class="calibre6"/> et quod crassum erat occidebatis :<br class="calibre6"/> gregem autem meum non pascebatis.<br class="calibre6"/>
<span id="x34_4" class="vn">4</span> Quod infirmum fuit non consolidastis,<br class="calibre6"/> et quod ægrotum non sanastis :<br class="calibre6"/> quod confractum est non alligastis,<br class="calibre6"/> et quod abjectum est non reduxistis,<br class="calibre6"/> et quod perierat non quæsistis :<br class="calibre6"/> sed cum austeritate imperabatis eis, et cum potentia.<br class="calibre6"/>
<span id="x34_5" class="vn">5</span> Et dispersæ sunt oves meæ, eo quod non esset pastor :<br class="calibre6"/> et factæ sunt in devorationem omnium bestiarum agri,<br class="calibre6"/> et dispersæ sunt.<br class="calibre6"/>
<span id="x34_6" class="vn">6</span> Erraverunt greges mei in cunctis montibus,<br class="calibre6"/> et in universo colle excelso :<br class="calibre6"/> et super omnem faciem terræ dispersi sunt greges mei,<br class="calibre6"/> et non erat qui requireret :<br class="calibre6"/> non erat, inquam, qui requireret.<br class="calibre6"/>
<span id="x34_7" class="vn">7</span> Propterea, pastores, audite verbum Domini.<br class="calibre6"/>
<span id="x34_8" class="vn">8</span> Vivo ego, dicit Dominus Deus,<br class="calibre6"/> quia pro eo quod facti sunt greges mei in rapinam,<br class="calibre6"/> et oves meæ in devorationem omnium bestiarum agri,<br class="calibre6"/> eo quod non esset pastor :<br class="calibre6"/> neque enim quæsierunt pastores mei gregem meum,<br class="calibre6"/> sed pascebant pastores semetipsos,<br class="calibre6"/> et greges meos non pascebant :<br class="calibre6"/>
<span id="x34_9" class="vn">9</span> propterea, pastores, audite verbum Domini.<br class="calibre6"/>
<span id="x34_10" class="vn">10</span> Hæc dicit Dominus Deus :<br class="calibre6"/> Ecce ego ipse super pastores :<br class="calibre6"/> requiram gregem meum de manu eorum,<br class="calibre6"/> et cessare faciam eos,<br class="calibre6"/> ut ultra non pascant gregem,<br class="calibre6"/> nec pascant amplius pastores semetipsos :<br class="calibre6"/> et liberabo gregem meum de ore eorum,<br class="calibre6"/> et non erit ultra eis in escam.</div><br class="calibre6"/><br class="calibre6"/>
<div class="poetry"><span id="x34_11" class="vn">11</span> Quia hæc dicit Dominus Deus :<br class="calibre6"/> Ecce ego ipse requiram oves meas,<br class="calibre6"/> et visitabo eas.<br class="calibre6"/>
<span id="x34_12" class="vn">12</span> Sicut visitat pastor gregem suum,<br class="calibre6"/> in die quando fuerit in medio ovium suarum dissipatarum,<br class="calibre6"/> sic visitabo oves meas,<br class="calibre6"/> et liberabo eas de omnibus locis<br class="calibre6"/> in quibus dispersæ fuerant in die nubis et caliginis.<br class="calibre6"/>
<span id="x34_13" class="vn">13</span> Et educam eas de populis,<br class="calibre6"/> et congregabo eas de terris,<br class="calibre6"/> et inducam eas in terram suam,<br class="calibre6"/> et pascam eas in montibus Israël,<br class="calibre6"/> in rivis, et in cunctis sedibus terræ.<br class="calibre6"/>
<span id="x34_14" class="vn">14</span> In pascuis uberrimis pascam eas,<br class="calibre6"/> et in montibus excelsis Israël erunt pascua earum :<br class="calibre6"/> ibi requiescent in herbis virentibus,<br class="calibre6"/> et in pascuis pinguibus pascentur super montes Israël.<br class="calibre6"/>
<span id="x34_15" class="vn">15</span> Ego pascam oves meas, et ego eas accubare faciam,<br class="calibre6"/> dicit Dominus Deus.<br class="calibre6"/>
<span id="x34_16" class="vn">16</span> Quod perierat requiram,<br class="calibre6"/> et quod abjectum erat reducam,<br class="calibre6"/> et quod confractum fuerat alligabo,<br class="calibre6"/> et quod infirmum fuerat consolidabo,<br class="calibre6"/> et quod pingue et forte custodiam :<br class="calibre6"/> et pascam illas in judicio.<br class="calibre6"/>
<span id="x34_17" class="vn">17</span> Vos autem, greges mei, hæc dicit Dominus Deus :<br class="calibre6"/> Ecce ego judico inter pecus et pecus,<br class="calibre6"/> arietum et hircorum.<br class="calibre6"/>
<span id="x34_18" class="vn">18</span> Nonne satis vobis erat pascua bona depasci ?<br class="calibre6"/> insuper et reliquias pascuarum vestrarum conculcastis pedibus vestris :<br class="calibre6"/> et cum purissimam aquam biberetis,<br class="calibre6"/> reliquam pedibus vestris turbabatis :<br class="calibre6"/>
<span id="x34_19" class="vn">19</span> et oves meæ his quæ conculcata pedibus vestris fuerant, pascebantur :<br class="calibre6"/> et quæ pedes vestri turbaverant, hæc bibebant.<br class="calibre6"/>
<span id="x34_20" class="vn">20</span> Propterea hæc dicit Dominus Deus ad vos :<br class="calibre6"/> Ecce ego ipse judico inter pecus pingue et macilentum :<br class="calibre6"/>
<span id="x34_21" class="vn">21</span> pro eo quod lateribus et humeris impingebatis,<br class="calibre6"/> et cornibus vestris ventilabatis omnia infirma pecora,<br class="calibre6"/> donec dispergerentur foras,<br class="calibre6"/>
<span id="x34_22" class="vn">22</span> salvabo gregem meum,<br class="calibre6"/> et non erit ultra in rapinam,<br class="calibre6"/> et judicabo inter pecus et pecus.</div><br class="calibre6"/><br class="calibre6"/>
<div class="poetry"><span id="x34_23" class="vn">23</span> Et suscitabo super eas pastorem unum qui pascat eas,<br class="calibre6"/> servum meum David :<br class="calibre6"/> ipse pascet eas,<br class="calibre6"/> et ipse erit eis in pastorem.<br class="calibre6"/>
<span id="x34_24" class="vn">24</span> Ego autem Dominus ero eis in Deum,<br class="calibre6"/> et servus meus David princeps in medio eorum :<br class="calibre6"/> ego Dominus locutus sum.<br class="calibre6"/>
<span id="x34_25" class="vn">25</span> Et faciam cum eis pactum pacis,<br class="calibre6"/> et cessare faciam bestias pessimas de terra :<br class="calibre6"/> et qui habitant in deserto,<br class="calibre6"/> securi dormient in saltibus.<br class="calibre6"/>
<span id="x34_26" class="vn">26</span> Et ponam eos in circuitu collis mei benedictionem,<br class="calibre6"/> et deducam imbrem in tempore suo :<br class="calibre6"/> pluviæ benedictionis erunt.<br class="calibre6"/>
<span id="x34_27" class="vn">27</span> Et dabit lignum agri fructum suum,<br class="calibre6"/> et terra dabit germen suum,<br class="calibre6"/> et erunt in terra sua absque timore :<br class="calibre6"/> et scient quia ego Dominus,<br class="calibre6"/> cum contrivero catenas jugi eorum,<br class="calibre6"/> et eruero eos de manu imperantium sibi.<br class="calibre6"/>
<span id="x34_28" class="vn">28</span> Et non erunt ultra in rapinam in gentibus,<br class="calibre6"/> neque bestiæ terræ devorabunt eos :<br class="calibre6"/> sed habitabunt confidenter absque ullo terrore.<br class="calibre6"/>
<span id="x34_29" class="vn">29</span> Et suscitabo eis germen nominatum,<br class="calibre6"/> et non erunt ultra imminuti fame in terra,<br class="calibre6"/> neque portabunt ultra opprobrium gentium.<br class="calibre6"/>
<span id="x34_30" class="vn">30</span> Et scient quia ego Dominus Deus eorum cum eis,<br class="calibre6"/> et ipsi populus meus domus Israël,<br class="calibre6"/> ait Dominus Deus.<br class="calibre6"/>
<span id="x34_31" class="vn">31</span> Vos autem, greges mei, greges pascuæ meæ,<br class="calibre6"/> homines estis :<br class="calibre6"/> et ego Dominus Deus vester,<br class="calibre6"/> dicit Dominus Deus.</div>
</div><div class="calibre5" id="calibre_pb_34"></div></body></html>
