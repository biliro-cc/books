<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Verbum Domini, quod factum est ad Osee, filium Beeri, in diebus Oziæ, Joathan, Achaz, Ezechiæ, regum Juda ; et in diebus Jeroboam, filii Joas, regis Israël.<br class="calibre6"/><br class="calibre6"/>
<span id="x1_2" class="vn">2</span> Principium loquendi Domino in Osee. Et dixit Dominus ad Osee : Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino.
<span id="x1_3" class="vn">3</span> Et abiit, et accepit Gomer, filiam Debelaim : et concepit, et peperit ei filium.
<span id="x1_4" class="vn">4</span> Et dixit Dominus ad eum : Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Israël.
<span id="x1_5" class="vn">5</span> Et in illa die conteram arcum Israël in valle Jezrahel.
<span id="x1_6" class="vn">6</span> Et concepit adhuc, et peperit filiam. Et dixit ei : Voca nomen ejus, Absque misericordia, quia non addam ultra misereri domui Israël, sed oblivione obliviscar eorum.
<span id="x1_7" class="vn">7</span> Et domui Juda miserebor, et salvabo eos in Domino Deo suo ; et non salvabo eos in arcu et gladio, et in bello, et in equis, et in equitibus.
<span id="x1_8" class="vn">8</span> Et ablactavit eam quæ erat Absque misericordia. Et concepit, et peperit filium.
<span id="x1_9" class="vn">9</span> Et dixit : Voca nomen ejus, Non populus meus, quia vos non populus meus, et ego non ero vester.
<span id="x1_10" class="vn">10</span> Et erit numerus filiorum Israël quasi arena maris, quæ sine mensura est, et non numerabitur. Et erit in loco ubi dicetur eis : Non populus meus vos : dicetur eis : Filii Dei viventis.
<span id="x1_11" class="vn">11</span> Et congregabuntur filii Juda et filii Israël pariter ; et ponent sibimet caput unum, et ascendent de terra, quia magnus dies Jezrahel.
</div><div class="calibre5" id="calibre_pb_1"></div></body></html>
