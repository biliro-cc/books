<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> In illo die exiens Jesus de domo, sedebat secus mare.
<span id="x13_2" class="vn">2</span> Et congregatæ sunt ad eum turbæ multæ, ita ut naviculam ascendens sederet : et omnis turba stabat in littore,
<span id="x13_3" class="vn">3</span> et locutus est eis multa in parabolis, dicens : Ecce exiit qui seminat, seminare.
<span id="x13_4" class="vn">4</span> Et dum seminat, quædam ceciderunt secus viam, et venerunt volucres cæli, et comederunt ea.
<span id="x13_5" class="vn">5</span> Alia autem ceciderunt in petrosa, ubi non habebant terram multam : et continuo exorta sunt, quia non habebant altitudinem terræ :
<span id="x13_6" class="vn">6</span> sole autem orto æstuaverunt ; et quia non habebant radicem, aruerunt.
<span id="x13_7" class="vn">7</span> Alia autem ceciderunt in spinas : et creverunt spinæ, et suffocaverunt ea.
<span id="x13_8" class="vn">8</span> Alia autem ceciderunt in terram bonam : et dabant fructum, aliud centesimum, aliud sexagesimum, aliud trigesimum.
<span id="x13_9" class="vn">9</span> Qui habet aures audiendi, audiat.<br class="calibre6"/><br class="calibre6"/>
<span id="x13_10" class="vn">10</span> Et accedentes discipuli dixerunt ei : Quare in parabolis loqueris eis ?
<span id="x13_11" class="vn">11</span> Qui respondens, ait illis : Quia vobis datum est nosse mysteria regni cælorum : illis autem non est datum.
<span id="x13_12" class="vn">12</span> Qui enim habet, dabitur ei, et abundabit : qui autem non habet, et quod habet auferetur ab eo.
<span id="x13_13" class="vn">13</span> Ideo in parabolis loquor eis : quia videntes non vident, et audientes non audiunt, neque intelligunt.
<span id="x13_14" class="vn">14</span> Et adimpletur in eis prophetia Isaiæ, dicentis : <div class="poetry">Auditu audietis, et non intelligetis :<br class="calibre6"/> et videntes videbitis, et non videbitis.<br class="calibre6"/>
<span id="x13_15" class="vn">15</span> Incrassatum est enim cor populi hujus,<br class="calibre6"/> et auribus graviter audierunt,<br class="calibre6"/> et oculos suos clauserunt :<br class="calibre6"/> nequando videant oculis, et auribus audiant,<br class="calibre6"/> et corde intelligant, et convertantur,<br class="calibre6"/> et sanem eos.</div>
<span id="x13_16" class="vn">16</span> Vestri autem beati oculi quia vident, et aures vestræ quia audiunt.
<span id="x13_17" class="vn">17</span> Amen quippe dico vobis, quia multi prophetæ et justi cupierunt videre quæ videtis, et non viderunt : et audire quæ auditis, et non audierunt.<br class="calibre6"/><br class="calibre6"/>
<span id="x13_18" class="vn">18</span> Vos ergo audite parabolam seminantis.
<span id="x13_19" class="vn">19</span> Omnis qui audit verbum regni, et non intelligit, venit malus, et rapit quod seminatum est in corde ejus : hic est qui secus viam seminatus est.
<span id="x13_20" class="vn">20</span> Qui autem super petrosa seminatus est, hic est qui verbum audit, et continuo cum gaudio accipit illud :
<span id="x13_21" class="vn">21</span> non habet autem in se radicem, sed est temporalis : facta autem tribulatione et persecutione propter verbum, continuo scandalizatur.
<span id="x13_22" class="vn">22</span> Qui autem seminatus est in spinis, hic est qui verbum audit, et sollicitudo sæculi istius, et fallacia divitiarum suffocat verbum, et sine fructu efficitur.
<span id="x13_23" class="vn">23</span> Qui vero in terram bonam seminatus est, hic est qui audit verbum, et intelligit, et fructum affert, et facit aliud quidem centesimum, aliud autem sexagesimum, aliud vero trigesimum.<br class="calibre6"/><br class="calibre6"/>
<span id="x13_24" class="vn">24</span> Aliam parabolam proposuit illis, dicens : Simile factum est regnum cælorum homini, qui seminavit bonum semen in agro suo :
<span id="x13_25" class="vn">25</span> cum autem dormirent homines, venit inimicus ejus, et superseminavit zizania in medio tritici, et abiit.
<span id="x13_26" class="vn">26</span> Cum autem crevisset herba, et fructum fecisset, tunc apparuerunt et zizania.
<span id="x13_27" class="vn">27</span> Accedentes autem servi patrisfamilias, dixerunt ei : Domine, nonne bonum semen seminasti in agro tuo ? unde ergo habet zizania ?
<span id="x13_28" class="vn">28</span> Et ait illis : Inimicus homo hoc fecit. Servi autem dixerunt ei : Vis, imus, et colligimus ea ?
<span id="x13_29" class="vn">29</span> Et ait : Non : ne forte colligentes zizania, eradicetis simul cum eis et triticum.
<span id="x13_30" class="vn">30</span> Sinite utraque crescere usque ad messem, et in tempore messis dicam messoribus : Colligite primum zizania, et alligate ea in fasciculos ad comburendum : triticum autem congregate in horreum meum.<br class="calibre6"/><br class="calibre6"/>
<span id="x13_31" class="vn">31</span> Aliam parabolam proposuit eis dicens : Simile est regnum cælorum grano sinapis, quod accipiens homo seminavit in agro suo :
<span id="x13_32" class="vn">32</span> quod minimum quidem est omnibus seminibus : cum autem creverit, majus est omnibus oleribus, et fit arbor, ita ut volucres cæli veniant, et habitent in ramis ejus.
<span id="x13_33" class="vn">33</span> Aliam parabolam locutus est eis : Simile est regnum cælorum fermento, quod acceptum mulier abscondit in farinæ satis tribus, donec fermentatum est totum.
<span id="x13_34" class="vn">34</span> Hæc omnia locutus est Jesus in parabolis ad turbas : et sine parabolis non loquebatur eis :
<span id="x13_35" class="vn">35</span> ut impleretur quod dictum erat per prophetam dicentem : Aperiam in parabolis os meum ; eructabo abscondita a constitutione mundi.<br class="calibre6"/><br class="calibre6"/>
<span id="x13_36" class="vn">36</span> Tunc, dimissis turbis, venit in domum : et accesserunt ad eum discipuli ejus, dicentes : Edissere nobis parabolam zizaniorum agri.
<span id="x13_37" class="vn">37</span> Qui respondens ait illis : Qui seminat bonum semen, est Filius hominis.
<span id="x13_38" class="vn">38</span> Ager autem est mundus. Bonum vero semen, hi sunt filii regnum. Zizania autem, filii sunt nequam.
<span id="x13_39" class="vn">39</span> Inimicus autem, qui seminavit ea, est diabolus. Messis vero, consummatio sæculi est. Messores autem, angeli sunt.
<span id="x13_40" class="vn">40</span> Sicut ergo colliguntur zizania, et igni comburuntur : sic erit in consummatione sæculi.
<span id="x13_41" class="vn">41</span> Mittet Filius hominis angelos suos, et colligent de regno ejus omnia scandala, et eos qui faciunt iniquitatem :
<span id="x13_42" class="vn">42</span> et mittent eos in caminum ignis. Ibi erit fletus et stridor dentium.
<span id="x13_43" class="vn">43</span> Tunc justi fulgebunt sicut sol in regno Patris eorum. Qui habet aures audiendi, audiat.<br class="calibre6"/><br class="calibre6"/>
<span id="x13_44" class="vn">44</span> Simile est regnum cælorum thesauro abscondito in agro : quem qui invenit homo, abscondit, et præ gaudio illius vadit, et vendit universa quæ habet, et emit agrum illum.
<span id="x13_45" class="vn">45</span> Iterum simile est regnum cælorum homini negotiatori, quærenti bonas margaritas.
<span id="x13_46" class="vn">46</span> Inventa autem una pretiosa margarita, abiit, et vendidit omnia quæ habuit, et emit eam.<br class="calibre6"/><br class="calibre6"/>
<span id="x13_47" class="vn">47</span> Iterum simile est regnum cælorum sagenæ missæ in mare, et ex omni genere piscium congreganti.
<span id="x13_48" class="vn">48</span> Quam, cum impleta esset, educentes, et secus littus sedentes, elegerunt bonis in vasa, malos autem foras miserunt.
<span id="x13_49" class="vn">49</span> Sic erit in consummatione sæculi : exibunt angeli, et separabunt malos de medio justorum,
<span id="x13_50" class="vn">50</span> et mittent eos in caminum ignis : ibi erit fletus, et stridor dentium.
<span id="x13_51" class="vn">51</span> Intellexistis hæc omnia ? Dicunt ei : Etiam.
<span id="x13_52" class="vn">52</span> Ait illis : Ideo omnis scriba doctus in regno cælorum, similis est homini patrifamilias, qui profert de thesauro suo nova et vetera.
<span id="x13_53" class="vn">53</span> Et factum est, cum consummasset Jesus parabolas istas, transiit inde.<br class="calibre6"/><br class="calibre6"/>
<span id="x13_54" class="vn">54</span> Et veniens in patriam suam, docebat eos in synagogis eorum, ita ut mirarentur, et dicerent : Unde huic sapientia hæc, et virtutes ?
<span id="x13_55" class="vn">55</span> Nonne hic est fabri filius ? nonne mater ejus dicitur Maria, et fratres ejus, Jacobus, et Joseph, et Simon, et Judas ?
<span id="x13_56" class="vn">56</span> et sorores ejus, nonne omnes apud nos sunt ? unde ergo huic omnia ista ?
<span id="x13_57" class="vn">57</span> Et scandalizabantur in eo. Jesus autem dixit eis : Non est propheta sine honore, nisi in patria sua, et in domo sua.
<span id="x13_58" class="vn">58</span> Et non fecit ibi virtutes multas propter incredulitatem illorum.
</div><div class="calibre5" id="calibre_pb_13"></div></body></html>
