<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judith - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Tunc cantavit canticum hoc Domino Judith, dicens :
<div class="poetry"><span id="x16_2" class="vn">2</span> Incipite Domino in tympanis ;<br class="calibre6"/> cantate Domino in cymbalis ;<br class="calibre6"/> modulamini illi psalmum novum :<br class="calibre6"/> exaltate, et invocate nomen ejus.<br class="calibre6"/>
<span id="x16_3" class="vn">3</span> Dominus conterens bella,<br class="calibre6"/> Dominus nomen est illi.<br class="calibre6"/>
<span id="x16_4" class="vn">4</span> Qui posuit castra sua in medio populi sui,<br class="calibre6"/> ut eriperet nos de manu omnium inimicorum nostrorum.<br class="calibre6"/>
<span id="x16_5" class="vn">5</span> Venit Assur ex montibus ab aquilone<br class="calibre6"/> in multitudine fortitudinis suæ :<br class="calibre6"/> cujus multitudo obturavit torrentes,<br class="calibre6"/> et equi eorum cooperuerunt valles.<br class="calibre6"/>
<span id="x16_6" class="vn">6</span> Dixit se incensurum fines meos,<br class="calibre6"/> et juvenes meos occisurum gladio ;<br class="calibre6"/> infantes meos dare in prædam,<br class="calibre6"/> et virgines in captivitatem.<br class="calibre6"/>
<span id="x16_7" class="vn">7</span> Dominus autem omnipotens nocuit eum,<br class="calibre6"/> et tradidit eum in manus feminæ, et confodit eum.<br class="calibre6"/>
<span id="x16_8" class="vn">8</span> Non enim cecidit potens eorum a juvenibus,<br class="calibre6"/> nec filii Titan percusserunt eum,<br class="calibre6"/> nec excelsi gigantes opposuerunt se illi :<br class="calibre6"/> sed Judith filia Merari in specie faciei suæ dissolvit eum.<br class="calibre6"/>
<span id="x16_9" class="vn">9</span> Exuit enim se vestimento viduitatis,<br class="calibre6"/> et induit se vestimento lætitiæ<br class="calibre6"/> in exultatione filiorum Israël.<br class="calibre6"/>
<span id="x16_10" class="vn">10</span> Unxit faciem suam unguento,<br class="calibre6"/> et colligavit cincinnos suos mitra ;<br class="calibre6"/> accepit stolam novem ad decipiendum illum.<br class="calibre6"/>
<span id="x16_11" class="vn">11</span> Sandalia ejus rapuerunt oculos ejus ;<br class="calibre6"/> pulchritudo ejus captivam fecit animam ejus :<br class="calibre6"/> amputavit pugione cervicem ejus.<br class="calibre6"/>
<span id="x16_12" class="vn">12</span> Horruerunt Persæ constantiam ejus,<br class="calibre6"/> et Medi audaciam ejus.<br class="calibre6"/>
<span id="x16_13" class="vn">13</span> Tunc ululaverunt castra Assyriorum,<br class="calibre6"/> quando apparuerunt humiles mei, arescentes in siti.<br class="calibre6"/>
<span id="x16_14" class="vn">14</span> Filii puellarum compunxerunt eos,<br class="calibre6"/> et sicut pueros fugientes occiderunt eos :<br class="calibre6"/> perierunt in prælio a facie Domini Dei mei.<br class="calibre6"/>
<span id="x16_15" class="vn">15</span> Hymnum cantemus Domino ;<br class="calibre6"/> hymnum novum cantemus Deo nostro.<br class="calibre6"/>
<span id="x16_16" class="vn">16</span> Adonai Domine, magnus es tu,<br class="calibre6"/> et præclarus in virtute tua :<br class="calibre6"/> et quem superare nemo potest.<br class="calibre6"/>
<span id="x16_17" class="vn">17</span> Tibi serviat omnis creatura tua,<br class="calibre6"/> quia dixisti, et facta sunt ;<br class="calibre6"/> misisti spiritum tuum, et creata sunt :<br class="calibre6"/> et non est qui resistat voci tuæ.<br class="calibre6"/>
<span id="x16_18" class="vn">18</span> Montes a fundamentis movebuntur cum aquis ;<br class="calibre6"/> petræ, sicut cera, liquescent ante faciem tuam.<br class="calibre6"/>
<span id="x16_19" class="vn">19</span> Qui autem timent te,<br class="calibre6"/> magni erunt apud te per omnia.<br class="calibre6"/>
<span id="x16_20" class="vn">20</span> Væ genti insurgenti super genus meum :<br class="calibre6"/> Dominus enim omnipotens vindicabit in eis ;<br class="calibre6"/> in die judicii visitabit illos.<br class="calibre6"/>
<span id="x16_21" class="vn">21</span> Dabit enim ignem et vermes in carnes eorum,<br class="calibre6"/> ut urantur et sentiant usque in sempiternum.</div><br class="calibre6"/><br class="calibre6"/>
<span id="x16_22" class="vn">22</span> Et factum est post hæc, omnis populus post victoriam venit in Jerusalem adorare Dominum : et mox ut purificati sunt, obtulerunt omnes holocausta, et vota, et repromissiones suas.
<span id="x16_23" class="vn">23</span> Porro Judith universa vasa bellica Holofernis, quæ dedit illi populus, et conopeum quod ipsa sustulerat de cubili ipsius, obtulit in anathema oblivionis.
<span id="x16_24" class="vn">24</span> Erat autem populus jucundus secundum faciem sanctorum : et per tres menses gaudium hujus victoriæ celebratum est cum Judith.
<span id="x16_25" class="vn">25</span> Post dies autem illos, unusquisque rediit in domum suam : et Judith magna facta est in Bethulia, et præclarior erat universæ terræ Israël.
<span id="x16_26" class="vn">26</span> Erat enim virtuti castitas adjuncta, ita ut non cognosceret virum omnibus diebus vitæ suæ, ex quo defunctus est Manasses vir ejus.
<span id="x16_27" class="vn">27</span> Erat autem, diebus festis, procedens cum magna gloria.
<span id="x16_28" class="vn">28</span> Mansit autem in domo viri sui annos centum quinque, et dimisit abram suam liberam : et defuncta est ac sepulta cum viro suo in Bethulia.
<span id="x16_29" class="vn">29</span> Luxitque illam omnis populus diebus septem.
<span id="x16_30" class="vn">30</span> In omni autem spatio vitæ ejus non fuit qui perturbaret Israël, et post mortem ejus annis multis.
<span id="x16_31" class="vn">31</span> Dies autem victoriæ hujus festivitatis ab Hebræis in numero sanctorum dierum accipitur, et colitur a Judæis ex illo tempore usque in præsentem diem.</div>
</body></html>
