<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a><div class="poetry"> <span id="x31_1" class="vn">1</span> Pepigi fœdus cum oculis meis,<br class="calibre6"/> ut ne cogitarem quidem de virgine.<br class="calibre6"/>
<span id="x31_2" class="vn">2</span> Quam enim partem haberet in me Deus desuper,<br class="calibre6"/> et hæreditatem Omnipotens de excelsis ?<br class="calibre6"/>
<span id="x31_3" class="vn">3</span> Numquid non perditio est iniquo,<br class="calibre6"/> et alienatio operantibus injustitiam ?<br class="calibre6"/>
<span id="x31_4" class="vn">4</span> Nonne ipse considerat vias meas,<br class="calibre6"/> et cunctos gressus meos dinumerat ?<br class="calibre6"/>
<span id="x31_5" class="vn">5</span> Si ambulavi in vanitate,<br class="calibre6"/> et festinavit in dolo pes meus,<br class="calibre6"/>
<span id="x31_6" class="vn">6</span> appendat me in statera justa,<br class="calibre6"/> et sciat Deus simplicitatem meam.<br class="calibre6"/>
<span id="x31_7" class="vn">7</span> Si declinavit gressus meus de via,<br class="calibre6"/> et si secutum est oculos meos cor meum,<br class="calibre6"/> et si manibus meis adhæsit macula,<br class="calibre6"/>
<span id="x31_8" class="vn">8</span> seram, et alius comedat,<br class="calibre6"/> et progenies mea eradicetur.<br class="calibre6"/>
<span id="x31_9" class="vn">9</span> Si deceptum est cor meum super muliere,<br class="calibre6"/> et si ad ostium amici mei insidiatus sum,<br class="calibre6"/>
<span id="x31_10" class="vn">10</span> scortum alterius sit uxor mea,<br class="calibre6"/> et super illam incurventur alii.<br class="calibre6"/>
<span id="x31_11" class="vn">11</span> Hoc enim nefas est,<br class="calibre6"/> et iniquitas maxima.<br class="calibre6"/>
<span id="x31_12" class="vn">12</span> Ignis est usque ad perditionem devorans,<br class="calibre6"/> et omnia eradicans genimina.<br class="calibre6"/>
<span id="x31_13" class="vn">13</span> Si contempsi subire judicium cum servo meo et ancilla mea,<br class="calibre6"/> cum disceptarent adversum me :<br class="calibre6"/>
<span id="x31_14" class="vn">14</span> quid enim faciam cum surrexerit ad judicandum Deus ?<br class="calibre6"/> et cum quæsierit, quid respondebo illi ?<br class="calibre6"/>
<span id="x31_15" class="vn">15</span> Numquid non in utero fecit me, qui et illum operatus est,<br class="calibre6"/> et formavit me in vulva unus ?<br class="calibre6"/>
<span id="x31_16" class="vn">16</span> Si negavi quod volebant pauperibus,<br class="calibre6"/> et oculos viduæ expectare feci ;<br class="calibre6"/>
<span id="x31_17" class="vn">17</span> si comedi buccellam meam solus,<br class="calibre6"/> et non comedit pupillus ex ea<br class="calibre6"/>
<span id="x31_18" class="vn">18</span> (quia ab infantia mea crevit mecum miseratio,<br class="calibre6"/> et de utero matris meæ egressa est mecum) ;<br class="calibre6"/>
<span id="x31_19" class="vn">19</span> si despexi pereuntem, eo quod non habuerit indumentum,<br class="calibre6"/> et absque operimento pauperem ;<br class="calibre6"/>
<span id="x31_20" class="vn">20</span> si non benedixerunt mihi latera ejus,<br class="calibre6"/> et de velleribus ovium mearum calefactus est ;<br class="calibre6"/>
<span id="x31_21" class="vn">21</span> si levavi super pupillum manum meam,<br class="calibre6"/> etiam cum viderem me in porta superiorem :<br class="calibre6"/>
<span id="x31_22" class="vn">22</span> humerus meus a junctura sua cadat,<br class="calibre6"/> et brachium meum cum suis ossibus confringatur.<br class="calibre6"/>
<span id="x31_23" class="vn">23</span> Semper enim quasi tumentes super me fluctus timui Deum,<br class="calibre6"/> et pondus ejus ferre non potui.<br class="calibre6"/>
<span id="x31_24" class="vn">24</span> Si putavi aurum robur meum,<br class="calibre6"/> et obrizo dixi : Fiducia mea ;<br class="calibre6"/>
<span id="x31_25" class="vn">25</span> si lætatus sum super multis divitiis meis,<br class="calibre6"/> et quia plurima reperit manus mea ;<br class="calibre6"/>
<span id="x31_26" class="vn">26</span> si vidi solem cum fulgeret,<br class="calibre6"/> et lunam incedentem clare,<br class="calibre6"/>
<span id="x31_27" class="vn">27</span> et lætatum est in abscondito cor meum,<br class="calibre6"/> et osculatus sum manum meam ore meo :<br class="calibre6"/>
<span id="x31_28" class="vn">28</span> quæ est iniquitas maxima,<br class="calibre6"/> et negatio contra Deum altissimum.<br class="calibre6"/>
<span id="x31_29" class="vn">29</span> Si gavisus sum ad ruinam ejus qui me oderat,<br class="calibre6"/> et exsultavi quod invenisset eum malum :<br class="calibre6"/>
<span id="x31_30" class="vn">30</span> non enim dedi ad peccandum guttur meum,<br class="calibre6"/> ut expeterem maledicens animam ejus.<br class="calibre6"/>
<span id="x31_31" class="vn">31</span> Si non dixerunt viri tabernaculi mei :<br class="calibre6"/> Quis det de carnibus ejus, ut saturemur ?<br class="calibre6"/>
<span id="x31_32" class="vn">32</span> foris non mansit peregrinus :<br class="calibre6"/> ostium meum viatori patuit.<br class="calibre6"/>
<span id="x31_33" class="vn">33</span> Si abscondi quasi homo peccatum meum,<br class="calibre6"/> et celavi in sinu meo iniquitatem meam ;<br class="calibre6"/>
<span id="x31_34" class="vn">34</span> si expavi ad multitudinem nimiam,<br class="calibre6"/> et despectio propinquorum terruit me :<br class="calibre6"/> et non magis tacui, nec egressus sum ostium.<br class="calibre6"/>
<span id="x31_35" class="vn">35</span> Quis mihi tribuat auditorem,<br class="calibre6"/> ut desiderium meum audiat Omnipotens,<br class="calibre6"/> et librum scribat ipse qui judicat,<br class="calibre6"/>
<span id="x31_36" class="vn">36</span> ut in humero meo portem illum,<br class="calibre6"/> et circumdem illum quasi coronam mihi ?<br class="calibre6"/>
<span id="x31_37" class="vn">37</span> Per singulos gradus meos pronuntiabo illum,<br class="calibre6"/> et quasi principi offeram eum.<br class="calibre6"/>
<span id="x31_38" class="vn">38</span> Si adversum me terra mea clamat,<br class="calibre6"/> et cum ipsa sulci ejus deflent :<br class="calibre6"/>
<span id="x31_39" class="vn">39</span> si fructus ejus comedi absque pecunia,<br class="calibre6"/> et animam agricolarum ejus afflixi :<br class="calibre6"/>
<span id="x31_40" class="vn">40</span> pro frumento oriatur mihi tribulus,<br class="calibre6"/> et pro hordeo spina.</div> Finita sunt verba Job.
</div><div class="calibre5" id="calibre_pb_31"></div></body></html>
