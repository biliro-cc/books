<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Hanc ecce vobis, carissimi, secundam scribo epistolam, in quibus vestram excito in commonitione sinceram mentem :
<span id="x3_2" class="vn">2</span> ut memores sitis eorum, quæ prædixi, verborum, a sanctis prophetis et apostolorum vestrorum, præceptorum Domini et Salvatoris.
<span id="x3_3" class="vn">3</span> Hoc primum scientes, quod venient in novissimis diebus in deceptione illusores, juxta proprias concupiscentias ambulantes,
<span id="x3_4" class="vn">4</span> dicentes : Ubi est promissio, aut adventus ejus ? ex quo enim patres dormierunt, omnia sic perseverant ab initio creaturæ.
<span id="x3_5" class="vn">5</span> Latet enim eos hoc volentes, quod cæli erant prius, et terra de aqua, et per aquam consistens Dei verbo :
<span id="x3_6" class="vn">6</span> per quæ, ille tunc mundus aqua inundatus, periit.
<span id="x3_7" class="vn">7</span> Cæli autem, qui nunc sunt, et terra eodem verbo repositi sunt, igni reservati in diem judicii, et perditionis impiorum hominum.
<span id="x3_8" class="vn">8</span> Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.
<span id="x3_9" class="vn">9</span> Non tardat Dominus promissionem suam, sicut quidam existimant : sed patienter agit propter vos, nolens aliquos perire, sed omnes ad pœnitentiam reverti.
<span id="x3_10" class="vn">10</span> Adveniet autem dies Domini ut fur : in quo cæli magno impetu transient, elementa vero calore solventur, terra autem et quæ in ipsa sunt opera, exurentur.<br class="calibre6"/><br class="calibre6"/>
<span id="x3_11" class="vn">11</span> Cum igitur hæc omnia dissolvenda sunt, quales oportet vos esse in sanctis conversationibus, et pietatibus,
<span id="x3_12" class="vn">12</span> exspectantes, et properantes in adventum diei Domini, per quem cæli ardentes solventur, et elementa ignis ardore tabescent ?
<span id="x3_13" class="vn">13</span> Novos vero cælos, et novam terram secundum promissa ipsius exspectamus, in quibus justitia habitat.
<span id="x3_14" class="vn">14</span> Propter quod, carissimi, hæc exspectantes, satagite immaculati, et inviolati ei inveniri in pace :
<span id="x3_15" class="vn">15</span> et Domini nostri longanimitatem, salutem arbitremini : sicut et carissimus frater noster Paulus secundum datam sibi sapientiam scripsit vobis,
<span id="x3_16" class="vn">16</span> sicut et omnibus epistolis, loquens in eis de his in quibus sunt quædam difficilia intellectu, quæ indocti et instabiles depravant, sicut et ceteras Scripturas, ad suam ipsorum perditionem.<br class="calibre6"/><br class="calibre6"/>
<span id="x3_17" class="vn">17</span> Vos igitur fratres, præscientes custodite, ne insipientium errore traducti excidatis a propria firmitate :
<span id="x3_18" class="vn">18</span> crescite vero in gratia, et in cognitione Domini nostri, et Salvatoris Jesu Christi. Ipsi gloria et nunc, et in diem æternitatis. Amen.</div>
</body></html>
