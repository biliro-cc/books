<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Nahum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Væ civitas sanguinum,<br class="calibre6"/> universa mendacii dilaceratione plena !<br class="calibre6"/> non recedet a te rapina.<br class="calibre6"/>
<span id="x3_2" class="vn">2</span> Vox flagelli, et vox impetus rotæ, et equi frementis,<br class="calibre6"/> et quadrigæ ferventis, et equitis ascendentis,<br class="calibre6"/>
<span id="x3_3" class="vn">3</span> et micantis gladii, et fulgurantis hastæ,<br class="calibre6"/> et multitudinis interfectæ, et gravis ruinæ ;<br class="calibre6"/> nec est finis cadaverum,<br class="calibre6"/> et corruent in corporibus suis.<br class="calibre6"/>
<span id="x3_4" class="vn">4</span> Propter multitudinem fornicationum meretricis<br class="calibre6"/> speciosæ, et gratæ, et habentis maleficia,<br class="calibre6"/> quæ vendidit gentes in fornicationibus suis,<br class="calibre6"/> et familias in maleficiis suis.<br class="calibre6"/>
<span id="x3_5" class="vn">5</span> Ecce ego ad te, dicit Dominus exercituum,<br class="calibre6"/> et revelabo pudenda tua in facie tua ;<br class="calibre6"/> et ostendam gentibus nuditatem tuam,<br class="calibre6"/> et regnis ignominiam tuam.<br class="calibre6"/>
<span id="x3_6" class="vn">6</span> Et projiciam super te abominationes,<br class="calibre6"/> et contumeliis te afficiam,<br class="calibre6"/> et ponam te in exemplum.<br class="calibre6"/>
<span id="x3_7" class="vn">7</span> Et erit : omnis qui viderit te resiliet a te,<br class="calibre6"/> et dicet : Vastata est Ninive.<br class="calibre6"/> Quis commovebit super te caput ?<br class="calibre6"/> unde quæram consolatorem tibi ?<br class="calibre6"/>
<span id="x3_8" class="vn">8</span> Numquid melior es Alexandria populorum,<br class="calibre6"/> quæ habitat in fluminibus ?<br class="calibre6"/> aquæ in circuitu ejus ;<br class="calibre6"/> cujus divitiæ, mare ;<br class="calibre6"/> aquæ, muri ejus.<br class="calibre6"/>
<span id="x3_9" class="vn">9</span> Æthiopia fortitudo ejus, et Ægyptus, et non est finis ;<br class="calibre6"/> Africa et Libyes fuerunt in auxilio tuo.<br class="calibre6"/>
<span id="x3_10" class="vn">10</span> Sed et ipsa in transmigrationem ducta est in captivitatem :<br class="calibre6"/> parvuli ejus elisi sunt in capite omnium viarum,<br class="calibre6"/> et super inclytos ejus miserunt sortem,<br class="calibre6"/> et omnes optimates ejus confixi sunt in compedibus.<br class="calibre6"/>
<span id="x3_11" class="vn">11</span> Et tu ergo inebriaberis, et eris despecta :<br class="calibre6"/> et tu quæres auxilium ab inimico.<br class="calibre6"/>
<span id="x3_12" class="vn">12</span> Omnes munitiones tuæ sicut ficus cum grossis suis :<br class="calibre6"/> si concussæ fuerint, cadent in os comedentis.<br class="calibre6"/>
<span id="x3_13" class="vn">13</span> Ecce populus tuus mulieres in medio tui :<br class="calibre6"/> inimicis tuis adapertione pandentur portæ terræ tuæ,<br class="calibre6"/> devorabit ignis vectes tuos.<br class="calibre6"/>
<span id="x3_14" class="vn">14</span> Aquam propter obsidionem hauri tibi :<br class="calibre6"/> exstrue munitiones tuas,<br class="calibre6"/> intra in lutum, et calca,<br class="calibre6"/> subigens tene laterem.<br class="calibre6"/>
<span id="x3_15" class="vn">15</span> Ibi comedet te ignis,<br class="calibre6"/> peribis gladio, devorabit te ut bruchus :<br class="calibre6"/> congregare ut bruchus,<br class="calibre6"/> multiplicare ut locusta.<br class="calibre6"/>
<span id="x3_16" class="vn">16</span> Plures fecisti negotiationes tuas quam stellæ sint cæli ;<br class="calibre6"/> bruchus expansus est, et avolavit.<br class="calibre6"/>
<span id="x3_17" class="vn">17</span> Custodes tui quasi locustæ,<br class="calibre6"/> et parvuli tui quasi locustæ locustarum,<br class="calibre6"/> quæ considunt in sepibus in die frigoris :<br class="calibre6"/> sol ortus est, et avolaverunt,<br class="calibre6"/> et non est cognitus locus earum ubi fuerint.<br class="calibre6"/>
<span id="x3_18" class="vn">18</span> Dormitaverunt pastores tui, rex Assur,<br class="calibre6"/> sepelientur principes tui :<br class="calibre6"/> latitavit populus tuus in montibus,<br class="calibre6"/> et non est qui congreget.<br class="calibre6"/>
<span id="x3_19" class="vn">19</span> Non est obscura contritio tua ;<br class="calibre6"/> pessima est plaga tua.<br class="calibre6"/> Omnes qui audierunt auditionem tuam compresserunt manum super te :<br class="calibre6"/> quia super quem non transiit malitia tua semper ?</div></div>
</body></html>
