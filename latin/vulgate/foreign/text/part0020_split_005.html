<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Voca ergo, si est qui tibi respondeat,<br class="calibre6"/> et ad aliquem sanctorum convertere.<br class="calibre6"/>
<span id="x5_2" class="vn">2</span> Vere stultum interficit iracundia,<br class="calibre6"/> et parvulum occidit invidia.<br class="calibre6"/>
<span id="x5_3" class="vn">3</span> Ego vidi stultum firma radice,<br class="calibre6"/> et maledixi pulchritudini ejus statim.<br class="calibre6"/>
<span id="x5_4" class="vn">4</span> Longe fient filii ejus a salute,<br class="calibre6"/> et conterentur in porta,<br class="calibre6"/> et non erit qui eruat.<br class="calibre6"/>
<span id="x5_5" class="vn">5</span> Cujus messem famelicus comedet,<br class="calibre6"/> et ipsum rapiet armatus,<br class="calibre6"/> et bibent sitientes divitias ejus.<br class="calibre6"/>
<span id="x5_6" class="vn">6</span> Nihil in terra sine causa fit,<br class="calibre6"/> et de humo non oritur dolor.<br class="calibre6"/>
<span id="x5_7" class="vn">7</span> Homo nascitur ad laborem,<br class="calibre6"/> et avis ad volatum.<br class="calibre6"/>
<span id="x5_8" class="vn">8</span> Quam ob rem ego deprecabor Dominum,<br class="calibre6"/> et ad Deum ponam eloquium meum :<br class="calibre6"/>
<span id="x5_9" class="vn">9</span> qui facit magna et inscrutabilia,<br class="calibre6"/> et mirabilia absque numero ;<br class="calibre6"/>
<span id="x5_10" class="vn">10</span> qui dat pluviam super faciem terræ,<br class="calibre6"/> et irrigat aquis universa ;<br class="calibre6"/>
<span id="x5_11" class="vn">11</span> qui ponit humiles in sublime,<br class="calibre6"/> et mœrentes erigit sospitate ;<br class="calibre6"/>
<span id="x5_12" class="vn">12</span> qui dissipat cogitationes malignorum,<br class="calibre6"/> ne possint implere manus eorum quod cœperant ;<br class="calibre6"/>
<span id="x5_13" class="vn">13</span> qui apprehendit sapientes in astutia eorum,<br class="calibre6"/> et consilium pravorum dissipat.<br class="calibre6"/>
<span id="x5_14" class="vn">14</span> Per diem incurrent tenebras,<br class="calibre6"/> et quasi in nocte, sic palpabunt in meridie.<br class="calibre6"/>
<span id="x5_15" class="vn">15</span> Porro salvum faciet egenum a gladio oris eorum,<br class="calibre6"/> et de manu violenti pauperem.<br class="calibre6"/>
<span id="x5_16" class="vn">16</span> Et erit egeno spes ;<br class="calibre6"/> iniquitas autem contrahet os suum.<br class="calibre6"/>
<span id="x5_17" class="vn">17</span> Beatus homo qui corripitur a Deo :<br class="calibre6"/> increpationem ergo Domini ne reprobes :<br class="calibre6"/>
<span id="x5_18" class="vn">18</span> quia ipse vulnerat, et medetur ;<br class="calibre6"/> percutit, et manus ejus sanabunt.<br class="calibre6"/>
<span id="x5_19" class="vn">19</span> In sex tribulationibus liberabit te,<br class="calibre6"/> et in septima non tanget te malum.<br class="calibre6"/>
<span id="x5_20" class="vn">20</span> In fame eruet te de morte,<br class="calibre6"/> et in bello de manu gladii.<br class="calibre6"/>
<span id="x5_21" class="vn">21</span> A flagello linguæ absconderis,<br class="calibre6"/> et non timebis calamitatem cum venerit.<br class="calibre6"/>
<span id="x5_22" class="vn">22</span> In vastitate et fame ridebis,<br class="calibre6"/> et bestias terræ non formidabis.<br class="calibre6"/>
<span id="x5_23" class="vn">23</span> Sed cum lapidibus regionum pactum tuum,<br class="calibre6"/> et bestiæ terræ pacificæ erunt tibi.<br class="calibre6"/>
<span id="x5_24" class="vn">24</span> Et scies quod pacem habeat tabernaculum tuum ;<br class="calibre6"/> et visitans speciem tuam, non peccabis.<br class="calibre6"/>
<span id="x5_25" class="vn">25</span> Scies quoque quoniam multiplex erit semen tuum,<br class="calibre6"/> et progenies tua quasi herba terræ.<br class="calibre6"/>
<span id="x5_26" class="vn">26</span> Ingredieris in abundantia sepulchrum,<br class="calibre6"/> sicut infertur acervus tritici in tempore suo.<br class="calibre6"/>
<span id="x5_27" class="vn">27</span> Ecce hoc, ut investigavimus, ita est :<br class="calibre6"/> quod auditum, mente pertracta.</div>
</div><div class="calibre5" id="calibre_pb_5"></div></body></html>
