<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c47" id="c47"><span class="chapter-num">47</span></a> <span id="x47_1" class="vn">1</span> Quod factum est verbum Domini ad Jeremiam prophetam contra Palæstinos, antequam percuteret Pharao Gazam.
<div class="poetry"><span id="x47_2" class="vn">2</span> Hæc dicit Dominus :<br class="calibre6"/> Ecce aquæ ascendunt ab aquilone,<br class="calibre6"/> et erunt quasi torrens inundans,<br class="calibre6"/> et operient terram et plenitudinem ejus,<br class="calibre6"/> urbem et habitatores ejus.<br class="calibre6"/> Clamabunt homines,<br class="calibre6"/> et ululabunt omnes habitatores terræ,<br class="calibre6"/>
<span id="x47_3" class="vn">3</span> a strepitu pompæ armorum, et bellatorum ejus,<br class="calibre6"/> a commotione quadrigarum ejus, et multitudine rotarum illius.<br class="calibre6"/> Non respexerunt patres filios manibus dissolutis,<br class="calibre6"/>
<span id="x47_4" class="vn">4</span> pro adventu diei in quo vastabuntur omnes Philisthiim,<br class="calibre6"/> et dissipabitur Tyrus et Sidon<br class="calibre6"/> cum omnibus reliquis auxiliis suis :<br class="calibre6"/> depopulatus est enim Dominus Palæstinos,<br class="calibre6"/> reliquias insulæ Cappadociæ.<br class="calibre6"/>
<span id="x47_5" class="vn">5</span> Venit calvitium super Gazam ;<br class="calibre6"/> conticuit Ascalon, et reliquiæ vallis earum :<br class="calibre6"/> usquequo concideris ?<br class="calibre6"/>
<span id="x47_6" class="vn">6</span> O mucro Domini, usquequo non quiesces ?<br class="calibre6"/> ingredere in vaginam tuam,<br class="calibre6"/> refrigerare, et sile.<br class="calibre6"/>
<span id="x47_7" class="vn">7</span> Quomodo quiescet,<br class="calibre6"/> cum Dominus præceperit ei adversus Ascalonem,<br class="calibre6"/> et adversus maritimas ejus regiones,<br class="calibre6"/> ibique condixerit illi ?</div>
</div><div class="calibre5" id="calibre_pb_47"></div></body></html>
