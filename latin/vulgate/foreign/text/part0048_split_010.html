<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Et inde exsurgens venit in fines Judææ ultra Jordanem : et conveniunt iterum turbæ ad eum : et sicut consueverat, iterum docebat illos.
<span id="x10_2" class="vn">2</span> Et accedentes pharisæi interrogabant eum : Si licet viro uxorem dimittere : tentantes eum.
<span id="x10_3" class="vn">3</span> At ille respondens, dixit eis : Quid vobis præcepit Moyses ?
<span id="x10_4" class="vn">4</span> Qui dixerunt : Moyses permisit libellum repudii scribere, et dimittere.
<span id="x10_5" class="vn">5</span> Quibus respondens Jesus, ait : Ad duritiam cordis vestri scripsit vobis præceptum istud :
<span id="x10_6" class="vn">6</span> ab initio autem creaturæ masculum et feminam fecit eos Deus.
<span id="x10_7" class="vn">7</span> Propter hoc relinquet homo patrem suum et matrem, et adhærebit ad uxorem suam :
<span id="x10_8" class="vn">8</span> et erunt duo in carne una. Itaque jam non sunt duo, sed una caro.
<span id="x10_9" class="vn">9</span> Quod ergo Deus conjunxit, homo non separet.
<span id="x10_10" class="vn">10</span> Et in domo iterum discipuli ejus de eodem interrogaverunt eum.
<span id="x10_11" class="vn">11</span> Et ait illis : Quicumque dimiserit uxorem suam, et aliam duxerit, adulterium committit super eam.
<span id="x10_12" class="vn">12</span> Et si uxor dimiserit virum suum, et alii nupserit, mœchatur.<br class="calibre6"/><br class="calibre6"/>
<span id="x10_13" class="vn">13</span> Et offerebant illi parvulos ut tangeret illos. Discipuli autem comminabantur offerentibus.
<span id="x10_14" class="vn">14</span> Quos cum videret Jesus, indigne tulit, et ait illis : Sinite parvulos venire ad me, et ne prohibueritis eos : talium enim est regnum Dei.
<span id="x10_15" class="vn">15</span> Amen dico vobis : Quisquis non receperit regnum Dei velut parvulus, non intrabit in illud.
<span id="x10_16" class="vn">16</span> Et complexans eos, et imponens manus super illos, benedicebat eos.<br class="calibre6"/><br class="calibre6"/>
<span id="x10_17" class="vn">17</span> Et cum egressus esset in viam, procurrens quidam genu flexo ante eum, rogabat eum : Magister bone, quid faciam ut vitam æternam percipiam ?
<span id="x10_18" class="vn">18</span> Jesus autem dixit ei : Quid me dicis bonum ? nemo bonus, nisi unus Deus.
<span id="x10_19" class="vn">19</span> Præcepta nosti : ne adulteres, ne occidas, ne fureris, ne falsum testimonium dixeris, ne fraudem feceris, honora patrem tuum et matrem.
<span id="x10_20" class="vn">20</span> At ille respondens, ait illi : Magister, hæc omnia observavi a juventute mea.
<span id="x10_21" class="vn">21</span> Jesus autem intuitus eum, dilexit eum, et dixit ei : Unum tibi deest : vade, quæcumque habes vende, et da pauperibus, et habebis thesaurum in cælo : et veni, sequere me.
<span id="x10_22" class="vn">22</span> Qui contristatus in verbo, abiit mœrens : erat enim habens multas possessiones.
<span id="x10_23" class="vn">23</span> Et circumspiciens Jesus, ait discipulis suis : Quam difficile qui pecunias habent, in regnum Dei introibunt !
<span id="x10_24" class="vn">24</span> Discipuli autem obstupescebant in verbis ejus. At Jesus rursus respondens ait illis : Filioli, quam difficile est, confidentes in pecuniis, in regnum Dei introire !
<span id="x10_25" class="vn">25</span> Facilius est camelum per foramen acus transire, quam divitem intrare in regnum Dei.
<span id="x10_26" class="vn">26</span> Qui magis admirabantur, dicentes ad semetipsos : Et quis potest salvus fieri ?
<span id="x10_27" class="vn">27</span> Et intuens illos Jesus, ait : Apud homines impossibile est, sed non apud Deum : omnia enim possibilia sunt apud Deum.<br class="calibre6"/><br class="calibre6"/>
<span id="x10_28" class="vn">28</span> Et cœpit ei Petrus dicere : Ecce nos dimisimus omnia, et secuti sumus te.
<span id="x10_29" class="vn">29</span> Respondens Jesus, ait : Amen dico vobis : Nemo est qui reliquerit domum, aut fratres, aut sorores, aut patrem, aut matrem, aut filios, aut agros propter me et propter Evangelium,
<span id="x10_30" class="vn">30</span> qui non accipiat centies tantum, nunc in tempore hoc : domos, et fratres, et sorores, et matres, et filios, et agros, cum persecutionibus, et in sæculo futuro vitam æternam.
<span id="x10_31" class="vn">31</span> Multi autem erunt primi novissimi, et novissimi primi.<br class="calibre6"/><br class="calibre6"/>
<span id="x10_32" class="vn">32</span> Erant autem in via ascendentes Jerosolymam : et præcedebat illos Jesus, et stupebant : et sequentes timebant. Et assumens iterum duodecim, cœpit illis dicere quæ essent ei eventura.
<span id="x10_33" class="vn">33</span> Quia ecce ascendimus Jerosolymam, et Filius hominis tradetur principibus sacerdotum, et scribis, et senioribus, et damnabunt eum morte, et tradent eum gentibus :
<span id="x10_34" class="vn">34</span> et illudent ei, et conspuent eum, et flagellabunt eum, et interficient eum : et tertia die resurget.<br class="calibre6"/><br class="calibre6"/>
<span id="x10_35" class="vn">35</span> Et accedunt ad eum Jacobus et Joannes filii Zebedæi, dicentes : Magister, volumus ut quodcumque petierimus, facias nobis.
<span id="x10_36" class="vn">36</span> At ille dixit eis : Quid vultis ut faciam vobis ?
<span id="x10_37" class="vn">37</span> Et dixerunt : Da nobis ut unus ad dexteram tuam, et alius ad sinistram tuam sedeamus in gloria tua.
<span id="x10_38" class="vn">38</span> Jesus autem ait eis : Nescitis quid petatis : potestis bibere calicem, quem ego bibo, aut baptismo, quo ego baptizor, baptizari ?
<span id="x10_39" class="vn">39</span> At illi dixerunt ei : Possumus. Jesus autem ait eis : Calicem quidem, quem ego bibo, bibetis ; et baptismo, quo ego baptizor, baptizabimini :
<span id="x10_40" class="vn">40</span> sedere autem ad dexteram meam, vel ad sinistram, non est meum dare vobis, sed quibus paratum est.
<span id="x10_41" class="vn">41</span> Et audientes decem, cœperunt indignari de Jacobo et Joanne.
<span id="x10_42" class="vn">42</span> Jesus autem vocans eos, ait illis : Scitis quia hi, qui videntur principari gentibus, dominantur eis : et principes eorum potestatem habent ipsorum.
<span id="x10_43" class="vn">43</span> Non ita est autem in vobis, sed quicumque voluerit fieri major, erit vester minister :
<span id="x10_44" class="vn">44</span> et quicumque voluerit in vobis primus esse, erit omnium servus.
<span id="x10_45" class="vn">45</span> Nam et Filius hominis non venit ut ministraretur ei, sed ut ministraret, et daret animam suam redemptionem pro multis.<br class="calibre6"/><br class="calibre6"/>
<span id="x10_46" class="vn">46</span> Et veniunt Jericho : et proficiscente eo de Jericho, et discipulis ejus, et plurima multitudine, filius Timæi Bartimæus cæcus, sedebat juxta viam mendicans.
<span id="x10_47" class="vn">47</span> Qui cum audisset quia Jesus Nazarenus est, cœpit clamare, et dicere : Jesu fili David, miserere mei.
<span id="x10_48" class="vn">48</span> Et comminabantur ei multi ut taceret. At ille multo magis clamabat : Fili David, miserere mei.
<span id="x10_49" class="vn">49</span> Et stans Jesus præcepit illum vocari. Et vocant cæcum, dicentes ei : Animæquior esto : surge, vocat te.
<span id="x10_50" class="vn">50</span> Qui projecto vestimento suo exiliens, venit ad eum.
<span id="x10_51" class="vn">51</span> Et respondens Jesus dixit illi : Quid tibi vis faciam ? Cæcus autem dixit ei : Rabboni, ut videam.
<span id="x10_52" class="vn">52</span> Jesus autem ait illi : Vade, fides tua te salvum fecit. Et confestim vidit, et sequebatur eum in via.
</div><div class="calibre5" id="calibre_pb_10"></div></body></html>
