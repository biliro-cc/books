<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> Et factus est sermo Domini ad me, dicens :
<span id="x25_2" class="vn">2</span> Fili hominis, pone faciem tuam contra filios Ammon, et prophetabis de eis.
<span id="x25_3" class="vn">3</span> Et dices filiis Ammon : <div class="poetry">Audite verbum Domini Dei.<br class="calibre6"/> Hæc dicit Dominus Deus :<br class="calibre6"/> Pro eo quod dixisti : Euge, euge,<br class="calibre6"/> super sanctuarium meum, quia pollutum est ;<br class="calibre6"/> et super terram Israël, quoniam desolata est ;<br class="calibre6"/> et super domum Juda, quoniam ducti sunt in captivitatem :<br class="calibre6"/>
<span id="x25_4" class="vn">4</span> idcirco ego tradam te filiis orientalibus in hæreditatem :<br class="calibre6"/> et collocabunt caulas suas in te,<br class="calibre6"/> et ponent in te tentoria sua :<br class="calibre6"/> ipsi comedent fruges tuas,<br class="calibre6"/> et ipsi bibent lac tuum.<br class="calibre6"/>
<span id="x25_5" class="vn">5</span> Daboque Rabbath in habitaculum camelorum,<br class="calibre6"/> et filios Ammon in cubile pecorum :<br class="calibre6"/> et scietis quia ego Dominus.<br class="calibre6"/>
<span id="x25_6" class="vn">6</span> Quia hæc dicit Dominus Deus :<br class="calibre6"/> Pro eo quod plausisti manu et percussisti pede,<br class="calibre6"/> et gavisa es ex toto affectu super terram Israël,<br class="calibre6"/>
<span id="x25_7" class="vn">7</span> idcirco ecce ego extendam manum meam super te,<br class="calibre6"/> et tradam te in direptionem gentium,<br class="calibre6"/> et interficiam te de populis,<br class="calibre6"/> et perdam de terris, et conteram :<br class="calibre6"/> et scies quia ego Dominus.</div><br class="calibre6"/><br class="calibre6"/>
<div class="poetry"><span id="x25_8" class="vn">8</span> Hæc dicit Dominus Deus :<br class="calibre6"/> Pro eo quod dixerunt Moab et Seir :<br class="calibre6"/> Ecce sicut omnes gentes, domus Juda :<br class="calibre6"/>
<span id="x25_9" class="vn">9</span> idcirco ecce ego aperiam humerum Moab de civitatibus,<br class="calibre6"/> de civitatibus, inquam, ejus, et de finibus ejus,<br class="calibre6"/> inclytas terræ Bethiesimoth, et Beelmeon, et Cariathaim,<br class="calibre6"/>
<span id="x25_10" class="vn">10</span> filiis orientis cum filiis Ammon,<br class="calibre6"/> et dabo eam in hæreditatem,<br class="calibre6"/> ut non sit ultra memoria filiorum Ammon in gentibus.<br class="calibre6"/>
<span id="x25_11" class="vn">11</span> Et in Moab faciam judicia,<br class="calibre6"/> et scient quia ego Dominus.</div><br class="calibre6"/><br class="calibre6"/>
<div class="poetry"><span id="x25_12" class="vn">12</span> Hæc dicit Dominus Deus :<br class="calibre6"/> Pro eo quod fecit Idumæa ultionem ut se vindicaret de filiis Juda,<br class="calibre6"/> peccavitque delinquens,<br class="calibre6"/> et vindictam expetivit de eis :<br class="calibre6"/>
<span id="x25_13" class="vn">13</span> idcirco hæc dicit Dominus Deus :<br class="calibre6"/> Extendam manum meam super Idumæam,<br class="calibre6"/> et auferam de ea hominem et jumentum,<br class="calibre6"/> et faciam eam desertam ab austro :<br class="calibre6"/> et qui sunt in Dedan, gladio cadent.<br class="calibre6"/>
<span id="x25_14" class="vn">14</span> Et dabo ultionem meam super Idumæam<br class="calibre6"/> per manum populi mei Israël :<br class="calibre6"/> et facient in Edom juxta iram meam et furorem meum,<br class="calibre6"/> et scient vindictam meam,<br class="calibre6"/> dicit Dominus Deus.</div><br class="calibre6"/><br class="calibre6"/>
<div class="poetry"><span id="x25_15" class="vn">15</span> Hæc dicit Dominus Deus :<br class="calibre6"/> Pro eo quod fecerunt Palæstini vindictam,<br class="calibre6"/> et ulti se sunt toto animo,<br class="calibre6"/> interficientes, et implentes inimicitias veteres,<br class="calibre6"/>
<span id="x25_16" class="vn">16</span> propterea hæc dicit Dominus Deus :<br class="calibre6"/> Ecce ego extendam manum meam super Palæstinos,<br class="calibre6"/> et interficiam interfectores,<br class="calibre6"/> et perdam reliquias maritimæ regionis,<br class="calibre6"/>
<span id="x25_17" class="vn">17</span> faciamque in eis ultiones magnas,<br class="calibre6"/> arguens in furore :<br class="calibre6"/> et scient quia ego Dominus,<br class="calibre6"/> cum dedero vindictam meam super eos.</div>
</div><div class="calibre5" id="calibre_pb_25"></div></body></html>
