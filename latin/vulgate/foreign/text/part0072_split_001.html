<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judæ - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Judas Jesu Christi servus, frater autem Jacobi, his qui sunt in Deo Patre dilectis, et Christo Jesu conservatis, et vocatis.
<span id="x1_2" class="vn">2</span> Misericordia vobis, et pax, et caritas adimpleatur.<br class="calibre6"/><br class="calibre6"/>
<span id="x1_3" class="vn">3</span> Carissimi, omnem sollicitudinem faciens scribendi vobis de communi vestra salute, necesse habui scribere vobis : deprecans supercertari semel traditæ sanctis fidei.
<span id="x1_4" class="vn">4</span> Subintroierunt enim quidam homines (qui olim præscripti sunt in hoc judicium) impii, Dei nostri gratiam transferentes in luxuriam, et solum Dominatorem, et Dominum nostrum Jesum Christum negantes.<br class="calibre6"/><br class="calibre6"/>
<span id="x1_5" class="vn">5</span> Commonere autem vos volo, scientes semel omnia, quoniam Jesus populum de terra Ægypti salvans, secundo eos, qui non crediderunt, perdidit :
<span id="x1_6" class="vn">6</span> angelos vero, qui non servaverunt suum principatum, sed dereliquerunt suum domicilium, in judicium magni diei, vinculis æternis sub caligine reservavit.
<span id="x1_7" class="vn">7</span> Sicut Sodoma, et Gomorrha, et finitimæ civitates simili modo exfornicatæ, et abeuntes post carnem alteram, factæ sunt exemplum, ignis æterni pœnam sustinentes.
<span id="x1_8" class="vn">8</span> Similiter et hi carnem quidem maculant, dominationem autem spernunt, majestatem autem blasphemant.
<span id="x1_9" class="vn">9</span> Cum Michaël Archangelus cum diabolo disputans altercaretur de Moysi corpore, non est ausus judicium inferre blasphemiæ : sed dixit : Imperet tibi Dominus.
<span id="x1_10" class="vn">10</span> Hi autem quæcumque quidem ignorant, blasphemant : quæcumque autem naturaliter, tamquam muta animalia, norunt, in his corrumpuntur.
<span id="x1_11" class="vn">11</span> Væ illis, quia in via Cain abierunt, et errore Balaam mercede effusi sunt, et in contradictione Core perierunt !<br class="calibre6"/><br class="calibre6"/>
<span id="x1_12" class="vn">12</span> Hi sunt in epulis suis maculæ, convivantes sine timore, semetipsos pascentes, nubes sine aqua, quæ a ventis circumferentur, arbores autumnales, infructuosæ, bis mortuæ, eradicatæ,
<span id="x1_13" class="vn">13</span> fluctus feri maris, despumantes suas confusiones, sidera errantia : quibus procella tenebrarum servata est in æternum.
<span id="x1_14" class="vn">14</span> Prophetavit autem et de his septimus ab Adam Enoch, dicens : Ecce venit Dominus in sanctis millibus suis
<span id="x1_15" class="vn">15</span> facere judicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quæ locuti sunt contra Deum peccatores impii.
<span id="x1_16" class="vn">16</span> Hi sunt murmuratores querulosi, secundum desideria sua ambulantes, et os eorum loquitur superba, mirantes personas quæstus causa.
<span id="x1_17" class="vn">17</span> Vos autem carissimi, memores estote verborum, quæ prædicta sunt ab apostolis Domini nostri Jesu Christi,
<span id="x1_18" class="vn">18</span> qui dicebant vobis, quoniam in novissimo tempore venient illusores, secundum desideria sua ambulantes in impietatibus.
<span id="x1_19" class="vn">19</span> Hi sunt, qui segregant semetipsos, animales, Spiritum non habentes.<br class="calibre6"/><br class="calibre6"/>
<span id="x1_20" class="vn">20</span> Vos autem carissimi superædificantes vosmetipsos sanctissimæ vestræ fidei, in Spiritu Sancto orantes,
<span id="x1_21" class="vn">21</span> vosmetipsos in dilectione Dei servate, exspectantes misericordiam Domini nostri Jesu Christi in vitam æternam.
<span id="x1_22" class="vn">22</span> Et hos quidem arguite judicatos :
<span id="x1_23" class="vn">23</span> illos vero salvate, de igne rapientes. Aliis autem miseremini in timore : odientes et eam, quæ carnalis est, maculatam tunicam.
<span id="x1_24" class="vn">24</span> Ei autem qui potens est vos conservare sine peccato et constituere ante conspectum gloriæ suæ immaculatos in exsultatione in adventu Domini nostri Jesu Christi,
<span id="x1_25" class="vn">25</span> soli Deo Salvatori nostro, per Jesum Christum Dominum nostrum, gloria et magnificentia, imperium et potestas ante omne sæculum, et nunc, et in omnia sæcula sæculorum. Amen.</div>
</body></html>
