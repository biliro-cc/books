<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a> <span id="x31_1" class="vn">1</span> Locutusque est Dominus ad Moysen, dicens :
<span id="x31_2" class="vn">2</span> Ecce, vocavi ex nomine Beseleel filium Uri filii Hur de tribu Juda,
<span id="x31_3" class="vn">3</span> et implevi spiritu Dei, sapientia, et intelligentia et scientia in omni opere,
<span id="x31_4" class="vn">4</span> ad excogitandum quidquid fabrefieri potest ex auro, et argento, et ære,
<span id="x31_5" class="vn">5</span> marmore, et gemmis, et diversitate lignorum.
<span id="x31_6" class="vn">6</span> Dedique ei socium Ooliab filium Achisamech de tribu Dan. Et in corde omnis eruditi posui sapientiam : ut faciant cuncta quæ præcepi tibi,
<span id="x31_7" class="vn">7</span> tabernaculum fœderis, et arcam testimonii, et propitiatorium, quod super eam est, et cuncta vasa tabernaculi,
<span id="x31_8" class="vn">8</span> mensamque et vasa ejus, candelabrum purissimum cum vasis suis, et altaris thymiamatis,
<span id="x31_9" class="vn">9</span> et holocausti, et omnia vasa eorum, labrum cum basi sua,
<span id="x31_10" class="vn">10</span> vestes sanctas in ministerio Aaron sacerdoti, et filiis ejus, ut fungantur officio suo in sacris :
<span id="x31_11" class="vn">11</span> oleum unctionis, et thymiama aromatum in sanctuario, omnia quæ præcepi tibi, facient.<br class="calibre6"/><br class="calibre6"/>
<span id="x31_12" class="vn">12</span> Et locutus est Dominus ad Moysen, dicens :
<span id="x31_13" class="vn">13</span> Loquere filiis Israël, et dices ad eos : Videte ut sabbatum meum custodiatis : quia signum est inter me et vos in generationibus vestris : ut sciatis quia ego Dominus, qui sanctifico vos.
<span id="x31_14" class="vn">14</span> Custodite sabbatum meum, sanctum est enim vobis : qui polluerit illud, morte morietur ; qui fecerit in eo opus, peribit anima illius de medio populi sui.
<span id="x31_15" class="vn">15</span> Sex diebus facietis opus : in die septimo sabbatum est, requies sancta Domino ; omnis qui fecerit opus in hac die, morietur.
<span id="x31_16" class="vn">16</span> Custodiant filii Israël sabbatum, et celebrent illud in generationibus suis. Pactum est sempiternum
<span id="x31_17" class="vn">17</span> inter me et filios Israël, signumque perpetuum ; sex enim diebus fecit Dominus cælum et terram, et in septimo ab opere cessavit.
<span id="x31_18" class="vn">18</span> Deditque Dominus Moysi, completis hujuscemodi sermonibus in monte Sinai, duas tabulas testimonii lapideas, scriptas digito Dei.
</div><div class="calibre5" id="calibre_pb_31"></div></body></html>
