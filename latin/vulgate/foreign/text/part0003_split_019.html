<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a> <span id="x19_1" class="vn">1</span> Locutus est Dominus ad Moysen, dicens :
<span id="x19_2" class="vn">2</span> Loquere ad omnem cœtum filiorum Israël, et dices ad eos : Sancti estote, quia ego sanctus sum, Dominus Deus vester.
<span id="x19_3" class="vn">3</span> Unusquisque patrem suum, et matrem suam timeat. Sabbata mea custodite. Ego Dominus Deus vester.
<span id="x19_4" class="vn">4</span> Nolite converti ad idola, nec deos conflatiles faciatis vobis. Ego Dominus Deus vester.
<span id="x19_5" class="vn">5</span> Si immolaveritis hostiam pacificorum Domino, ut sit placabilis,
<span id="x19_6" class="vn">6</span> eo die quo fuerit immolata, comedetis eam, et die altero : quidquid autem residuum fuerit in diem tertium, igne comburetis.
<span id="x19_7" class="vn">7</span> Si quis post biduum comederit ex ea, profanus erit, et impietatis reus :
<span id="x19_8" class="vn">8</span> portabitque iniquitatem suam, quia sanctum Domini polluit, et peribit anima illa de populo suo.<br class="calibre6"/><br class="calibre6"/>
<span id="x19_9" class="vn">9</span> Cumque messueris segetes terræ tuæ, non tondebis usque ad solum superficiem terræ, nec remanentes spicas colliges,
<span id="x19_10" class="vn">10</span> neque in vinea tua racemos et grana decidentia congregabis : sed pauperibus et peregrinis carpenda dimittes. Ego Dominus Deus vester.
<span id="x19_11" class="vn">11</span> Non facietis furtum. Non mentiemini, nec decipiet unusquisque proximum suum.
<span id="x19_12" class="vn">12</span> Non perjurabis in nomine meo, nec pollues nomen Dei tui. Ego Dominus.
<span id="x19_13" class="vn">13</span> Non facies calumniam proximo tuo nec vi opprimes eum. Non morabitur opus mercenarii tui apud te usque mane.
<span id="x19_14" class="vn">14</span> Non maledices surdo, nec coram cæco pones offendiculum : sed timebis Dominum Deum tuum, quia ego sum Dominus.
<span id="x19_15" class="vn">15</span> Non facies quod iniquum est, nec injuste judicabis. Non consideres personam pauperis, nec honores vultum potentis. Juste judica proximo tuo.
<span id="x19_16" class="vn">16</span> Non eris criminator, nec susurro in populo. Non stabis contra sanguinem proximi tui. Ego Dominus.
<span id="x19_17" class="vn">17</span> Non oderis fratrem tuum in corde tuo, sed publice argue eum, ne habeas super illo peccatum.
<span id="x19_18" class="vn">18</span> Non quæras ultionem, nec memor eris injuriæ civium tuorum. Diliges amicum tuum sicut teipsum. Ego Dominus.<br class="calibre6"/><br class="calibre6"/>
<span id="x19_19" class="vn">19</span> Leges meas custodite. Jumentum tuum non facies coire cum alterius generis animantibus. Agrum tuum non seres diverso semine. Veste, quæ ex duobus texta est, non indueris.
<span id="x19_20" class="vn">20</span> Homo, si dormierit cum muliere coitu seminis, quæ sit ancilla etiam nubilis, et tamen pretio non redempta, nec libertate donata : vapulabunt ambo, et non morientur, quia non fuit libera.
<span id="x19_21" class="vn">21</span> Pro delicto autem suo offeret Domino ad ostium tabernaculi testimonii arietem :
<span id="x19_22" class="vn">22</span> orabitque pro eo sacerdos, et pro peccato ejus coram Domino, et repropitiabitur ei, dimitteturque peccatum.
<span id="x19_23" class="vn">23</span> Quando ingressi fueritis terram, et plantaveritis in ea ligna pomifera, auferetis præputia eorum : poma, quæ germinant, immunda erunt vobis, nec edetis ex eis.
<span id="x19_24" class="vn">24</span> Quarto autem anno omnis fructus eorum sanctificabitur, laudabilis Domino.
<span id="x19_25" class="vn">25</span> Quinto autem anno comedetis fructus, congregantes poma, quæ proferunt. Ego Dominus Deus vester.
<span id="x19_26" class="vn">26</span> Non comedetis cum sanguine. Non augurabimini, nec observabitis somnia.
<span id="x19_27" class="vn">27</span> Neque in rotundum attondebitis comam, nec radetis barbam.
<span id="x19_28" class="vn">28</span> Et super mortuo non incidetis carnem vestram, neque figuras aliquas aut stigmata facietis vobis. Ego Dominus.
<span id="x19_29" class="vn">29</span> Ne prostituas filiam tuam, ne contaminetur terra et impleatur piaculo.
<span id="x19_30" class="vn">30</span> Sabbata mea custodite, et sanctuarium meum metuite. Ego Dominus.
<span id="x19_31" class="vn">31</span> Non declinetis ad magos, nec ab ariolis aliquid sciscitemini, ut polluamini per eos. Ego Dominus Deus vester.
<span id="x19_32" class="vn">32</span> Coram cano capite consurge, et honora personam senis : et time Dominum Deum tuum. Ego sum Dominus.<br class="calibre6"/><br class="calibre6"/>
<span id="x19_33" class="vn">33</span> Si habitaverit advena in terra vestra, et moratus fuerit inter vos, non exprobretis ei :
<span id="x19_34" class="vn">34</span> sed sit inter vos quasi indigena, et diligetis eum quasi vosmetipsos : fuistis enim et vos advenæ in terra Ægypti. Ego Dominus Deus vester.<br class="calibre6"/><br class="calibre6"/>
<span id="x19_35" class="vn">35</span> Nolite facere iniquum aliquid in judicio, in regula, in pondere, in mensura.
<span id="x19_36" class="vn">36</span> Statera justa, et æqua sint pondera, justus modius, æquusque sextarius. Ego Dominus Deus vester, qui eduxi vos de terra Ægypti.
<span id="x19_37" class="vn">37</span> Custodite omnia præcepta mea, et universa judicia, et facite ea. Ego Dominus.
</div><div class="calibre5" id="calibre_pb_19"></div></body></html>
