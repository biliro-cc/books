<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum.
<span id="x12_2" class="vn">2</span> Et nolite conformari huic sæculo, sed reformamini in novitate sensus vestri : ut probetis quæ sit voluntas Dei bona, et beneplacens, et perfecta.
<span id="x12_3" class="vn">3</span> Dico enim per gratiam quæ data est mihi, omnibus qui sunt inter vos, non plus sapere quam oportet sapere, sed sapere ad sobrietatem : et unicuique sicut Deus divisit mensuram fidei.
<span id="x12_4" class="vn">4</span> Sicut enim in uno corpore multa membra habemus, omnia autem membra non eumdem actum habent :
<span id="x12_5" class="vn">5</span> ita multi unum corpus sumus in Christo, singuli autem alter alterius membra.
<span id="x12_6" class="vn">6</span> Habentes autem donationes secundum gratiam, quæ data est nobis, differentes : sive prophetiam secundum rationem fidei,
<span id="x12_7" class="vn">7</span> sive ministerium in ministrando, sive qui docet in doctrina,
<span id="x12_8" class="vn">8</span> qui exhortatur in exhortando, qui tribuit in simplicitate, qui præest in sollicitudine, qui miseretur in hilaritate.<br class="calibre6"/><br class="calibre6"/>
<span id="x12_9" class="vn">9</span> Dilectio sine simulatione : odientes malum, adhærentes bono :
<span id="x12_10" class="vn">10</span> caritate fraternitatis invicem diligentes : honore invicem prævenientes :
<span id="x12_11" class="vn">11</span> sollicitudine non pigri : spiritu ferventes : Domino servientes :
<span id="x12_12" class="vn">12</span> spe gaudentes : in tribulatione patientes : orationi instantes :
<span id="x12_13" class="vn">13</span> necessitatibus sanctorum communicantes : hospitalitatem sectantes.
<span id="x12_14" class="vn">14</span> Benedicite persequentibus vos : benedicite, et nolite maledicere.
<span id="x12_15" class="vn">15</span> Gaudere cum gaudentibus, flere cum flentibus :
<span id="x12_16" class="vn">16</span> idipsum invicem sentientes : non alta sapientes, sed humilibus consentientes. Nolite esse prudentes apud vosmetipsos :
<span id="x12_17" class="vn">17</span> nulli malum pro malo reddentes : providentes bona non tantum coram Deo, sed etiam coram omnibus hominibus.
<span id="x12_18" class="vn">18</span> Si fieri potest, quod ex vobis est, cum omnibus hominibus pacem habentes :
<span id="x12_19" class="vn">19</span> non vosmetipsos defendentes carissimi, sed date locum iræ. Scriptum est enim : Mihi vindicta : ego retribuam, dicit Dominus.
<span id="x12_20" class="vn">20</span> Sed si esurierit inimicus tuus, ciba illum : si sitit, potum da illi : hoc enim faciens, carbones ignis congeres super caput ejus.
<span id="x12_21" class="vn">21</span> Noli vinci a malo, sed vince in bono malum.
</div><div class="calibre5" id="calibre_pb_12"></div></body></html>
