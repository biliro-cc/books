<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c64" id="c64"><span class="chapter-num">64</span></a> <span id="x64_1" class="vn">1</span> In finem. Psalmus David, canticum Jeremiæ et Ezechielis populo transmigrationis, cum inciperent exire.
<div class="poetry"><span id="x64_2" class="vn">2</span> Te decet hymnus, Deus, in Sion,<br class="calibre6"/> et tibi reddetur votum in Jerusalem.<br class="calibre6"/>
<span id="x64_3" class="vn">3</span> Exaudi orationem meam ;<br class="calibre6"/> ad te omnis caro veniet.<br class="calibre6"/>
<span id="x64_4" class="vn">4</span> Verba iniquorum prævaluerunt super nos,<br class="calibre6"/> et impietatibus nostris tu propitiaberis.<br class="calibre6"/>
<span id="x64_5" class="vn">5</span> Beatus quem elegisti et assumpsisti :<br class="calibre6"/> inhabitabit in atriis tuis.<br class="calibre6"/> Replebimur in bonis domus tuæ ;<br class="calibre6"/> sanctum est templum tuum,<br class="calibre6"/>
<span id="x64_6" class="vn">6</span> mirabile in æquitate.<br class="calibre6"/> Exaudi nos, Deus, salutaris noster,<br class="calibre6"/> spes omnium finium terræ, et in mari longe.<br class="calibre6"/>
<span id="x64_7" class="vn">7</span> Præparans montes in virtute tua,<br class="calibre6"/> accinctus potentia ;<br class="calibre6"/>
<span id="x64_8" class="vn">8</span> qui conturbas profundum maris,<br class="calibre6"/> sonum fluctuum ejus.<br class="calibre6"/> Turbabuntur gentes,<br class="calibre6"/>
<span id="x64_9" class="vn">9</span> et timebunt qui habitant terminos a signis tuis ;<br class="calibre6"/> exitus matutini et vespere delectabis.<br class="calibre6"/>
<span id="x64_10" class="vn">10</span> Visitasti terram, et inebriasti eam ;<br class="calibre6"/> multiplicasti locupletare eam.<br class="calibre6"/> Flumen Dei repletum est aquis ; parasti cibum illorum :<br class="calibre6"/> quoniam ita est præparatio ejus.<br class="calibre6"/>
<span id="x64_11" class="vn">11</span> Rivos ejus inebria ;<br class="calibre6"/> multiplica genimina ejus :<br class="calibre6"/> in stillicidiis ejus lætabitur germinans.<br class="calibre6"/>
<span id="x64_12" class="vn">12</span> Benedices coronæ anni benignitatis tuæ,<br class="calibre6"/> et campi tui replebuntur ubertate.<br class="calibre6"/>
<span id="x64_13" class="vn">13</span> Pinguescent speciosa deserti,<br class="calibre6"/> et exsultatione colles accingentur.<br class="calibre6"/>
<span id="x64_14" class="vn">14</span> Induti sunt arietes ovium,<br class="calibre6"/> et valles abundabunt frumento ;<br class="calibre6"/> clamabunt, etenim hymnum dicent.</div>
</div><div class="calibre5" id="calibre_pb_64"></div></body></html>
