<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Non zeles mulierem sinus tui,<br class="calibre6"/> ne ostendat super te malitiam doctrinæ nequam.<br class="calibre6"/>
<span id="x9_2" class="vn">2</span> Non des mulieri potestatem animæ tuæ,<br class="calibre6"/> ne ingrediatur in virtutem tuam, et confundaris.<br class="calibre6"/>
<span id="x9_3" class="vn">3</span> Ne respicias mulierem multivolam,<br class="calibre6"/> ne forte incidas in laqueos illius.<br class="calibre6"/>
<span id="x9_4" class="vn">4</span> Cum saltatrice ne assiduus sis,<br class="calibre6"/> nec audias illam, ne forte pereas in efficacia illius.<br class="calibre6"/>
<span id="x9_5" class="vn">5</span> Virginem ne conspicias,<br class="calibre6"/> ne forte scandalizeris in decore illius.<br class="calibre6"/>
<span id="x9_6" class="vn">6</span> Ne des fornicariis animam tuam in ullo,<br class="calibre6"/> ne perdas te et hæreditatem tuam.<br class="calibre6"/>
<span id="x9_7" class="vn">7</span> Noli circumspicere in vicis civitatis,<br class="calibre6"/> nec oberraveris in plateis illius.<br class="calibre6"/>
<span id="x9_8" class="vn">8</span> Averte faciem tuam a muliere compta,<br class="calibre6"/> et ne circumspicias speciem alienam.<br class="calibre6"/>
<span id="x9_9" class="vn">9</span> Propter speciem mulieris multi perierunt :<br class="calibre6"/> et ex hoc concupiscentia quasi ignis exardescit.<br class="calibre6"/>
<span id="x9_10" class="vn">10</span> Omnis mulier quæ est fornicaria,<br class="calibre6"/> quasi stercus in via conculcabitur.<br class="calibre6"/>
<span id="x9_11" class="vn">11</span> Speciem mulieris alienæ multi admirati, reprobi facti sunt :<br class="calibre6"/> colloquium enim illius quasi ignis exardescit.<br class="calibre6"/>
<span id="x9_12" class="vn">12</span> Cum aliena muliere ne sedeas omnino,<br class="calibre6"/> nec accumbas cum ea super cubitum :<br class="calibre6"/>
<span id="x9_13" class="vn">13</span> et non alterceris cum illa in vino,<br class="calibre6"/> ne forte declinet cor tuum in illam,<br class="calibre6"/> et sanguine tuo labaris in perditionem.</div><br class="calibre6"/><br class="calibre6"/>
<div class="poetry"><span id="x9_14" class="vn">14</span> Ne derelinquas amicum antiquum :<br class="calibre6"/> novus enim non erit similis illi.<br class="calibre6"/>
<span id="x9_15" class="vn">15</span> Vinum novum amicus novus :<br class="calibre6"/> veterascet, et cum suavitate bibes illud.<br class="calibre6"/>
<span id="x9_16" class="vn">16</span> Non zeles gloriam et opes peccatoris :<br class="calibre6"/> non enim scis quæ futura sit illius subversio.<br class="calibre6"/>
<span id="x9_17" class="vn">17</span> Non placeat tibi injuria injustorum,<br class="calibre6"/> sciens quoniam usque ad inferos non placebit impius.<br class="calibre6"/>
<span id="x9_18" class="vn">18</span> Longe abesto ab homine potestatem habente occidendi,<br class="calibre6"/> et non suspicaberis timorem mortis.<br class="calibre6"/>
<span id="x9_19" class="vn">19</span> Et si accesseris ad illum, noli aliquid committere,<br class="calibre6"/> ne forte auferat vitam tuam.<br class="calibre6"/>
<span id="x9_20" class="vn">20</span> Communionem mortis scito,<br class="calibre6"/> quoniam in medio laqueorum ingredieris,<br class="calibre6"/> et super dolentium arma ambulabis.<br class="calibre6"/>
<span id="x9_21" class="vn">21</span> Secundum virtutem tuam cave te a proximo tuo,<br class="calibre6"/> et cum sapientibus et prudentibus tracta.<br class="calibre6"/>
<span id="x9_22" class="vn">22</span> Viri justi sint tibi convivæ,<br class="calibre6"/> et in timore Dei sit tibi gloriatio :<br class="calibre6"/>
<span id="x9_23" class="vn">23</span> et in sensu sit tibi cogitatus Dei,<br class="calibre6"/> et omnis enarratio tua in præceptis Altissimi.<br class="calibre6"/>
<span id="x9_24" class="vn">24</span> In manu artificum opera laudabuntur,<br class="calibre6"/> et princeps populi in sapientia sermonis sui,<br class="calibre6"/> in sensu vero seniorum verbum.<br class="calibre6"/>
<span id="x9_25" class="vn">25</span> Terribilis est in civitate sua homo linguosus :<br class="calibre6"/> et temerarius in verbo suo odibilis erit.</div>
</div><div class="calibre5" id="calibre_pb_9"></div></body></html>
