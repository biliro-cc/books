<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Et ego, cum venissem ad vos, fratres, veni non in sublimitate sermonis, aut sapientiæ, annuntians vobis testimonium Christi.
<span id="x2_2" class="vn">2</span> Non enim judicavi me scire aliquid inter vos, nisi Jesum Christum, et hunc crucifixum.
<span id="x2_3" class="vn">3</span> Et ego in infirmitate, et timore, et tremore multo fui apud vos :
<span id="x2_4" class="vn">4</span> et sermo meus, et prædicatio mea non in persuasibilibus humanæ sapientiæ verbis, sed in ostensione spiritus et virtutis :
<span id="x2_5" class="vn">5</span> ut fides vestra non sit in sapientia hominum, sed in virtute Dei.<br class="calibre6"/><br class="calibre6"/>
<span id="x2_6" class="vn">6</span> Sapientiam autem loquimur inter perfectos : sapientiam vero non hujus sæculi, neque principum hujus sæculi, qui destruuntur :
<span id="x2_7" class="vn">7</span> sed loquimur Dei sapientiam in mysterio, quæ abscondita est, quam prædestinavit Deus ante sæcula in gloriam nostram,
<span id="x2_8" class="vn">8</span> quam nemo principum hujus sæculi cognovit : si enim cognovissent, numquam Dominum gloriæ crucifixissent.
<span id="x2_9" class="vn">9</span> Sed sicut scriptum est : Quod oculus non vidit, nec auris audivit, nec in cor hominis ascendit, quæ præparavit Deus iis qui diligunt illum :
<span id="x2_10" class="vn">10</span> nobis autem revelavit Deus per Spiritum suum : Spiritus enim omnia scrutatur, etiam profunda Dei.
<span id="x2_11" class="vn">11</span> Quis enim hominum scit quæ sunt hominis, nisi spiritus hominis, qui in ipso est ? ita et quæ Dei sunt, nemo cognovit, nisi Spiritus Dei.
<span id="x2_12" class="vn">12</span> Nos autem non spiritum hujus mundi accepimus, sed Spiritum qui ex Deo est, ut sciamus quæ a Deo donata sunt nobis :
<span id="x2_13" class="vn">13</span> quæ et loquimur non in doctis humanæ sapientiæ verbis, sed in doctrina Spiritus, spiritualibus spiritualia comparantes.
<span id="x2_14" class="vn">14</span> Animalis autem homo non percipit ea quæ sunt Spiritus Dei : stultitia enim est illi, et non potest intelligere : quia spiritualiter examinatur.
<span id="x2_15" class="vn">15</span> Spiritualis autem judicat omnia : et ipse a nemine judicatur.
<span id="x2_16" class="vn">16</span> Quis enim cognovit sensum Domini, qui instruat eum ? nos autem sensum Christi habemus.
</div><div class="calibre5" id="calibre_pb_2"></div></body></html>
