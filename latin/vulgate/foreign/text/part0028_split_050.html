<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c50" id="c50"><span class="chapter-num">50</span></a> <span id="x50_1" class="vn">1</span> Verbum quod locutus est Dominus de Babylone et de terra Chaldæorum, in manu Jeremiæ prophetæ.
<div class="poetry"><span id="x50_2" class="vn">2</span> Annuntiate in gentibus, et auditum facite :<br class="calibre6"/> levate signum, prædicate, et nolite celare :<br class="calibre6"/> dicite : Capta est Babylon,<br class="calibre6"/> confusus est Bel, victus est Merodach,<br class="calibre6"/> confusa sunt sculptilia ejus,<br class="calibre6"/> superata sunt idola eorum.<br class="calibre6"/>
<span id="x50_3" class="vn">3</span> Quoniam ascendit contra eam gens ab aquilone,<br class="calibre6"/> quæ ponet terram ejus in solitudinem,<br class="calibre6"/> et non erit qui habitet in ea ab homine usque ad pecus :<br class="calibre6"/> et moti sunt, et abierunt.<br class="calibre6"/>
<span id="x50_4" class="vn">4</span> In diebus illis, et in tempore illo, ait Dominus,<br class="calibre6"/> venient filii Israël ipsi et filii Juda simul :<br class="calibre6"/> ambulantes et flentes properabunt,<br class="calibre6"/> et Dominum Deum suum quærent :<br class="calibre6"/>
<span id="x50_5" class="vn">5</span> in Sion interrogabunt viam, huc facies eorum :<br class="calibre6"/> venient, et apponentur ad Dominum fœdere sempiterno,<br class="calibre6"/> quod nulla oblivione delebitur.<br class="calibre6"/>
<span id="x50_6" class="vn">6</span> Grex perditus factus est populus meus :<br class="calibre6"/> pastores eorum seduxerunt eos,<br class="calibre6"/> feceruntque vagari in montibus :<br class="calibre6"/> de monte in collem transierunt ;<br class="calibre6"/> obliti sunt cubilis sui.<br class="calibre6"/>
<span id="x50_7" class="vn">7</span> Omnes qui invenerunt comederunt eos,<br class="calibre6"/> et hostes eorum dixerunt : Non peccavimus :<br class="calibre6"/> pro eo quod peccaverunt Domino decori justitiæ,<br class="calibre6"/> et exspectationi patrum eorum Domino.<br class="calibre6"/>
<span id="x50_8" class="vn">8</span> Recedite de medio Babylonis,<br class="calibre6"/> et de terra Chaldæorum egredimini,<br class="calibre6"/> et estote quasi hædi ante gregem.<br class="calibre6"/>
<span id="x50_9" class="vn">9</span> Quoniam ecce ego suscito,<br class="calibre6"/> et adducam in Babylonem<br class="calibre6"/> congregationem gentium magnarum de terra aquilonis,<br class="calibre6"/> et præparabuntur adversus eam, et inde capietur :<br class="calibre6"/> sagitta ejus quasi viri fortis interfectoris :<br class="calibre6"/> non revertetur vacua.<br class="calibre6"/>
<span id="x50_10" class="vn">10</span> Et erit Chaldæa in prædam :<br class="calibre6"/> omnes vastantes eam replebuntur, ait Dominus.<br class="calibre6"/>
<span id="x50_11" class="vn">11</span> Quoniam exsultatis, et magna loquimini,<br class="calibre6"/> diripientes hæreditatem meam :<br class="calibre6"/> quoniam effusi estis sicut vituli super herbam,<br class="calibre6"/> et mugistis sicut tauri :<br class="calibre6"/>
<span id="x50_12" class="vn">12</span> confusa est mater vestra nimis,<br class="calibre6"/> et adæquata pulveri, quæ genuit vos :<br class="calibre6"/> ecce novissima erit in gentibus,<br class="calibre6"/> deserta, invia, et arens.<br class="calibre6"/>
<span id="x50_13" class="vn">13</span> Ab ira Domini non habitabitur,<br class="calibre6"/> sed redigetur tota in solitudinem :<br class="calibre6"/> omnis qui transibit per Babylonem stupebit,<br class="calibre6"/> et sibilabit super universis plagis ejus.<br class="calibre6"/>
<span id="x50_14" class="vn">14</span> Præparamini contra Babylonem per circuitum,<br class="calibre6"/> omnes qui tenditis arcum :<br class="calibre6"/> debellate eam, non parcatis jaculis,<br class="calibre6"/> quia Domino peccavit.<br class="calibre6"/>
<span id="x50_15" class="vn">15</span> Clamate adversus eam,<br class="calibre6"/> ubique dedit manum :<br class="calibre6"/> ceciderunt fundamenta ejus,<br class="calibre6"/> destructi sunt muri ejus,<br class="calibre6"/> quoniam ultio Domini est :<br class="calibre6"/> ultionem accipite de ea :<br class="calibre6"/> sicut fecit, facite ei.<br class="calibre6"/>
<span id="x50_16" class="vn">16</span> Disperdite satorem de Babylone,<br class="calibre6"/> et tenentem falcem in tempore messis :<br class="calibre6"/> a facie gladii columbæ<br class="calibre6"/> unusquisque ad populum suum convertetur,<br class="calibre6"/> et singuli ad terram suam fugient.<br class="calibre6"/>
<span id="x50_17" class="vn">17</span> Grex dispersus Israël :<br class="calibre6"/> leones ejecerunt eum.<br class="calibre6"/> Primus comedit eum rex Assur :<br class="calibre6"/> iste novissimus exossavit eum<br class="calibre6"/> Nabuchodonosor rex Babylonis.<br class="calibre6"/>
<span id="x50_18" class="vn">18</span> Propterea hæc dicit Dominus exercituum, Deus Israël :<br class="calibre6"/> Ecce ego visitabo regem Babylonis et terram ejus,<br class="calibre6"/> sicut visitavi regem Assur :<br class="calibre6"/>
<span id="x50_19" class="vn">19</span> et reducam Israël ad habitaculum suum :<br class="calibre6"/> et pascetur Carmelum et Basan,<br class="calibre6"/> et in monte Ephraim et Galaad saturabitur anima ejus.<br class="calibre6"/>
<span id="x50_20" class="vn">20</span> In diebus illis, et in tempore illo, ait Dominus,<br class="calibre6"/> quæretur iniquitas Israël, et non erit,<br class="calibre6"/> et peccatum Juda, et non invenietur :<br class="calibre6"/> quoniam propitius ero eis quos reliquero.<br class="calibre6"/>
<span id="x50_21" class="vn">21</span> Super terram dominantium ascende,<br class="calibre6"/> et super habitatores ejus visita :<br class="calibre6"/> dissipa, et interfice quæ post eos sunt, ait Dominus,<br class="calibre6"/> et fac juxta omnia quæ præcepi tibi.<br class="calibre6"/>
<span id="x50_22" class="vn">22</span> Vox belli in terra, et contritio magna.<br class="calibre6"/>
<span id="x50_23" class="vn">23</span> Quomodo confractus est et contritus malleus universæ terræ ?<br class="calibre6"/> quomodo versa est in desertum Babylon in gentibus ?<br class="calibre6"/>
<span id="x50_24" class="vn">24</span> Illaqueavi te, et capta es, Babylon,<br class="calibre6"/> et nesciebas :<br class="calibre6"/> inventa es et apprehensa,<br class="calibre6"/> quoniam Dominum provocasti.<br class="calibre6"/>
<span id="x50_25" class="vn">25</span> Aperuit Dominus thesaurum suum,<br class="calibre6"/> et protulit vasa iræ suæ,<br class="calibre6"/> quoniam opus est Domino Deo exercituum,<br class="calibre6"/> in terra Chaldæorum.<br class="calibre6"/>
<span id="x50_26" class="vn">26</span> Venite ad eam ab extremis finibus ;<br class="calibre6"/> aperite ut exeant qui conculcent eam :<br class="calibre6"/> tollite de via lapides, et redigite in acervos :<br class="calibre6"/> et interficite eam, nec sit quidquam reliquum.<br class="calibre6"/>
<span id="x50_27" class="vn">27</span> Dissipate universos fortes ejus :<br class="calibre6"/> descendant in occisionem :<br class="calibre6"/> væ eis, quia venit dies eorum,<br class="calibre6"/> tempus visitationis eorum !<br class="calibre6"/>
<span id="x50_28" class="vn">28</span> Vox fugientium,<br class="calibre6"/> et eorum qui evaserunt de terra Babylonis,<br class="calibre6"/> ut annuntient in Sion ultionem Domini Dei nostri,<br class="calibre6"/> ultionem templi ejus.<br class="calibre6"/>
<span id="x50_29" class="vn">29</span> Annuntiate in Babylonem plurimis,<br class="calibre6"/> omnibus qui tendunt arcum :<br class="calibre6"/> consistite adversus eam per gyrum,<br class="calibre6"/> et nullus evadat :<br class="calibre6"/> reddite ei secundum opus suum :<br class="calibre6"/> juxta omnia quæ fecit, facite illi,<br class="calibre6"/> quia contra Dominum erecta est,<br class="calibre6"/> adversum Sanctum Israël.<br class="calibre6"/>
<span id="x50_30" class="vn">30</span> Idcirco cadent juvenes ejus in plateis ejus,<br class="calibre6"/> et omnes viri bellatores ejus conticescent in die illa,<br class="calibre6"/> ait Dominus.<br class="calibre6"/>
<span id="x50_31" class="vn">31</span> Ecce ego ad te, superbe !<br class="calibre6"/> dicit Dominus Deus exercituum :<br class="calibre6"/> quia venit dies tuus,<br class="calibre6"/> tempus visitationis tuæ.<br class="calibre6"/>
<span id="x50_32" class="vn">32</span> Et cadet superbus, et corruet,<br class="calibre6"/> et non erit qui suscitet eum :<br class="calibre6"/> et succendam ignem in urbibus ejus,<br class="calibre6"/> et devorabit omnia in circuitu ejus.<br class="calibre6"/>
<span id="x50_33" class="vn">33</span> Hæc dicit Dominus exercituum :<br class="calibre6"/> Calumniam sustinent filii Israël,<br class="calibre6"/> et filii Juda simul :<br class="calibre6"/> omnes qui ceperunt eos, tenent :<br class="calibre6"/> nolunt dimittere eos.<br class="calibre6"/>
<span id="x50_34" class="vn">34</span> Redemptor eorum fortis,<br class="calibre6"/> Dominus exercituum nomen ejus :<br class="calibre6"/> judicio defendet causam eorum,<br class="calibre6"/> ut exterreat terram,<br class="calibre6"/> et commoveat habitatores Babylonis.<br class="calibre6"/>
<span id="x50_35" class="vn">35</span> Gladius ad Chaldæos, ait Dominus,<br class="calibre6"/> et ad habitatores Babylonis,<br class="calibre6"/> et ad principes, et ad sapientes ejus.<br class="calibre6"/>
<span id="x50_36" class="vn">36</span> Gladius ad divinos ejus, qui stulti erunt :<br class="calibre6"/> gladius ad fortes illius, qui timebunt.<br class="calibre6"/>
<span id="x50_37" class="vn">37</span> Gladius ad equos ejus, et ad currus ejus,<br class="calibre6"/> et ad omne vulgus quod est in medio ejus :<br class="calibre6"/> et erunt quasi mulieres :<br class="calibre6"/> gladius ad thesauros ejus, qui diripientur.<br class="calibre6"/>
<span id="x50_38" class="vn">38</span> Siccitas super aquas ejus erit, et arescent,<br class="calibre6"/> quia terra sculptilium est, et in portentis gloriantur.<br class="calibre6"/>
<span id="x50_39" class="vn">39</span> Propterea habitabunt dracones cum faunis ficariis,<br class="calibre6"/> et habitabunt in ea struthiones :<br class="calibre6"/> et non inhabitabitur ultra usque in sempiternum,<br class="calibre6"/> nec exstruetur usque ad generationem et generationem.<br class="calibre6"/>
<span id="x50_40" class="vn">40</span> Sicut subvertit Dominus Sodomam et Gomorrham,<br class="calibre6"/> et vicinas ejus, ait Dominus,<br class="calibre6"/> non habitabit ibi vir,<br class="calibre6"/> et non incolet eam filius hominis.<br class="calibre6"/>
<span id="x50_41" class="vn">41</span> Ecce populus venit ab aquilone,<br class="calibre6"/> et gens magna, et reges multi<br class="calibre6"/> consurgent a finibus terræ.<br class="calibre6"/>
<span id="x50_42" class="vn">42</span> Arcum et scutum apprehendent :<br class="calibre6"/> crudeles sunt, et immisericordes :<br class="calibre6"/> vox eorum quasi mare sonabit,<br class="calibre6"/> et super equos ascendent,<br class="calibre6"/> sicut vir paratus ad prælium contra te, filia Babylon.<br class="calibre6"/>
<span id="x50_43" class="vn">43</span> Audivit rex Babylonis famam eorum,<br class="calibre6"/> et dissolutæ sunt manus ejus :<br class="calibre6"/> angustia apprehendit eum,<br class="calibre6"/> dolor quasi parturientem.<br class="calibre6"/>
<span id="x50_44" class="vn">44</span> Ecce quasi leo ascendet,<br class="calibre6"/> de superbia Jordanis ad pulchritudinem robustam,<br class="calibre6"/> quia subito currere faciam eum ad illam.<br class="calibre6"/> Et quis erit electus, quem præponam ei ?<br class="calibre6"/> quis est enim similis mei ?<br class="calibre6"/> et quis sustinebit me ?<br class="calibre6"/> et quis est iste pastor, qui resistat vultui meo ?<br class="calibre6"/>
<span id="x50_45" class="vn">45</span> Propterea audite consilium Domini<br class="calibre6"/> quod mente concepit adversum Babylonem,<br class="calibre6"/> et cogitationes ejus<br class="calibre6"/> quas cogitavit super terram Chaldæorum :<br class="calibre6"/> nisi detraxerint eos parvuli gregum,<br class="calibre6"/> nisi dissipatum fuerit cum ipsis habitaculum eorum.<br class="calibre6"/>
<span id="x50_46" class="vn">46</span> A voce captivitatis Babylonis commota est terra,<br class="calibre6"/> et clamor inter gentes auditus est.</div>
</div><div class="calibre5" id="calibre_pb_50"></div></body></html>
