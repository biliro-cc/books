<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c89" id="c89"><span class="chapter-num">89</span></a> <span id="x89_1" class="vn">1</span> Oratio Moysi, hominis Dei. <div class="poetry">Domine, refugium factus es nobis<br class="calibre6"/> a generatione in generationem.<br class="calibre6"/>
<span id="x89_2" class="vn">2</span> Priusquam montes fierent,<br class="calibre6"/> aut formaretur terra et orbis,<br class="calibre6"/> a sæculo et usque in sæculum tu es, Deus.<br class="calibre6"/>
<span id="x89_3" class="vn">3</span> Ne avertas hominem in humilitatem :<br class="calibre6"/> et dixisti : Convertimini, filii hominum.<br class="calibre6"/>
<span id="x89_4" class="vn">4</span> Quoniam mille anni ante oculos tuos<br class="calibre6"/> tamquam dies hesterna quæ præteriit :<br class="calibre6"/> et custodia in nocte
<span id="x89_5" class="vn">5</span> quæ pro nihilo habentur,<br class="calibre6"/> eorum anni erunt.<br class="calibre6"/>
<span id="x89_6" class="vn">6</span> Mane sicut herba transeat ;<br class="calibre6"/> mane floreat, et transeat ;<br class="calibre6"/> vespere decidat, induret, et arescat.<br class="calibre6"/>
<span id="x89_7" class="vn">7</span> Quia defecimus in ira tua,<br class="calibre6"/> et in furore tuo turbati sumus.<br class="calibre6"/>
<span id="x89_8" class="vn">8</span> Posuisti iniquitates nostras in conspectu tuo ;<br class="calibre6"/> sæculum nostrum in illuminatione vultus tui.<br class="calibre6"/>
<span id="x89_9" class="vn">9</span> Quoniam omnes dies nostri defecerunt,<br class="calibre6"/> et in ira tua defecimus.<br class="calibre6"/> Anni nostri sicut aranea meditabuntur ;<br class="calibre6"/>
<span id="x89_10" class="vn">10</span> dies annorum nostrorum in ipsis septuaginta anni.<br class="calibre6"/> Si autem in potentatibus octoginta anni,<br class="calibre6"/> et amplius eorum labor et dolor ;<br class="calibre6"/> quoniam supervenit mansuetudo, et corripiemur.<br class="calibre6"/>
<span id="x89_11" class="vn">11</span> Quis novit potestatem iræ tuæ,<br class="calibre6"/> et præ timore tuo iram tuam
<span id="x89_12" class="vn">12</span> dinumerare ?<br class="calibre6"/> Dexteram tuam sic notam fac,<br class="calibre6"/> et eruditos corde in sapientia.<br class="calibre6"/>
<span id="x89_13" class="vn">13</span> Convertere, Domine ; usquequo ?<br class="calibre6"/> et deprecabilis esto super servos tuos.<br class="calibre6"/>
<span id="x89_14" class="vn">14</span> Repleti sumus mane misericordia tua ;<br class="calibre6"/> et exsultavimus, et delectati sumus omnibus diebus nostris.<br class="calibre6"/>
<span id="x89_15" class="vn">15</span> Lætati sumus pro diebus quibus nos humiliasti ;<br class="calibre6"/> annis quibus vidimus mala.<br class="calibre6"/>
<span id="x89_16" class="vn">16</span> Respice in servos tuos et in opera tua,<br class="calibre6"/> et dirige filios eorum.<br class="calibre6"/>
<span id="x89_17" class="vn">17</span> Et sit splendor Domini Dei nostri super nos,<br class="calibre6"/> et opera manuum nostrarum dirige super nos,<br class="calibre6"/> et opus manuum nostrarum dirige.</div>
</div><div class="calibre5" id="calibre_pb_89"></div></body></html>
