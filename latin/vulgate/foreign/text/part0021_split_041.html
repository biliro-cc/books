<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c41" id="c41"><span class="chapter-num">41</span></a> <span id="x41_1" class="vn">1</span> In finem. Intellectus filiis Core.
<div class="poetry"><span id="x41_2" class="vn">2</span> Quemadmodum desiderat cervus ad fontes aquarum,<br class="calibre6"/> ita desiderat anima mea ad te, Deus.<br class="calibre6"/>
<span id="x41_3" class="vn">3</span> Sitivit anima mea ad Deum fortem, vivum ;<br class="calibre6"/> quando veniam, et apparebo ante faciem Dei ?<br class="calibre6"/>
<span id="x41_4" class="vn">4</span> Fuerunt mihi lacrimæ meæ panes die ac nocte,<br class="calibre6"/> dum dicitur mihi quotidie : Ubi est Deus tuus ?<br class="calibre6"/>
<span id="x41_5" class="vn">5</span> Hæc recordatus sum, et effudi in me animam meam,<br class="calibre6"/> quoniam transibo in locum tabernaculi admirabilis, usque ad domum Dei,<br class="calibre6"/> in voce exsultationis et confessionis, sonus epulantis.<br class="calibre6"/>
<span id="x41_6" class="vn">6</span> Quare tristis es, anima mea ?<br class="calibre6"/> et quare conturbas me ?<br class="calibre6"/> Spera in Deo, quoniam adhuc confitebor illi,<br class="calibre6"/> salutare vultus mei,<br class="calibre6"/>
<span id="x41_7" class="vn">7</span> et Deus meus.<br class="calibre6"/> Ad meipsum anima mea conturbata est :<br class="calibre6"/> propterea memor ero tui de terra Jordanis et Hermoniim a monte modico.<br class="calibre6"/>
<span id="x41_8" class="vn">8</span> Abyssus abyssum invocat, in voce cataractarum tuarum ;<br class="calibre6"/> omnia excelsa tua, et fluctus tui super me transierunt.<br class="calibre6"/>
<span id="x41_9" class="vn">9</span> In die mandavit Dominus misericordiam suam,<br class="calibre6"/> et nocte canticum ejus ;<br class="calibre6"/> apud me oratio Deo vitæ meæ.<br class="calibre6"/>
<span id="x41_10" class="vn">10</span> Dicam Deo : Susceptor meus es ;<br class="calibre6"/> quare oblitus es mei ?<br class="calibre6"/> et quare contristatus incedo, dum affligit me inimicus ?<br class="calibre6"/>
<span id="x41_11" class="vn">11</span> Dum confringuntur ossa mea,<br class="calibre6"/> exprobraverunt mihi qui tribulant me inimici mei,<br class="calibre6"/> dum dicunt mihi per singulos dies : Ubi est Deus tuus ?<br class="calibre6"/>
<span id="x41_12" class="vn">12</span> Quare tristis es, anima mea ?<br class="calibre6"/> et quare conturbas me ?<br class="calibre6"/> Spera in Deo, quoniam adhuc confitebor illi,<br class="calibre6"/> salutare vultus mei, et Deus meus.</div>
</div><div class="calibre5" id="calibre_pb_41"></div></body></html>
