<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sophonias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Væ provocatrix, et redempta civitas, columba !<br class="calibre6"/>
<span id="x3_2" class="vn">2</span> non audivit vocem,<br class="calibre6"/> et non suscepit disciplinam ;<br class="calibre6"/> in Domino non est confisa,<br class="calibre6"/> ad Deum suum non appropinquavit.<br class="calibre6"/>
<span id="x3_3" class="vn">3</span> Principes ejus in medio ejus quasi leones rugientes ;<br class="calibre6"/> judices ejus lupi vespere, non relinquebant in mane.<br class="calibre6"/>
<span id="x3_4" class="vn">4</span> Prophetæ ejus vesani, viri infideles ;<br class="calibre6"/> sacerdotes ejus polluerunt sanctum,<br class="calibre6"/> injuste egerunt contra legem.<br class="calibre6"/>
<span id="x3_5" class="vn">5</span> Dominus justus in medio ejus non faciet iniquitatem ;<br class="calibre6"/> mane, mane judicium suum dabit in lucem, et non abscondetur ;<br class="calibre6"/> nescivit autem iniquus confusionem.<br class="calibre6"/>
<span id="x3_6" class="vn">6</span> Disperdidi gentes,<br class="calibre6"/> et dissipati sunt anguli earum ;<br class="calibre6"/> desertas feci vias eorum,<br class="calibre6"/> dum non est qui transeat ;<br class="calibre6"/> desolatæ sunt civitates eorum,<br class="calibre6"/> non remanente viro, neque ullo habitatore.<br class="calibre6"/>
<span id="x3_7" class="vn">7</span> Dixi : Attamen timebis me,<br class="calibre6"/> suscipies disciplinam ;<br class="calibre6"/> et non peribit habitaculum ejus,<br class="calibre6"/> propter omnia in quibus visitavi eam :<br class="calibre6"/> verumtamen diluculo surgentes corruperunt omnes cogitationes suas.<br class="calibre6"/>
<span id="x3_8" class="vn">8</span> Quapropter exspecta me, dicit Dominus,<br class="calibre6"/> in die resurrectionis meæ in futurum :<br class="calibre6"/> quia judicium meum ut congregem gentes,<br class="calibre6"/> et colligam regna,<br class="calibre6"/> et effundam super eos indignationem meam,<br class="calibre6"/> omnem iram furoris mei :<br class="calibre6"/> in igne enim zeli mei devorabitur omnis terra.</div><br class="calibre6"/><br class="calibre6"/>
<div class="poetry"><span id="x3_9" class="vn">9</span> Quia tunc reddam populis labium electum,<br class="calibre6"/> ut invocent omnes in nomine Domini,<br class="calibre6"/> et serviant ei humero uno.<br class="calibre6"/>
<span id="x3_10" class="vn">10</span> Ultra flumina Æthiopiæ, inde supplices mei ;<br class="calibre6"/> filii dispersorum meorum deferent munus mihi.<br class="calibre6"/>
<span id="x3_11" class="vn">11</span> In die illa non confunderis super cunctis adinventionibus tuis,<br class="calibre6"/> quibus prævaricata es in me,<br class="calibre6"/> quia tunc auferam de medio tui magniloquos superbiæ tuæ,<br class="calibre6"/> et non adjicies exaltari amplius in monte sancto meo.<br class="calibre6"/>
<span id="x3_12" class="vn">12</span> Et derelinquam in medio tui populum pauperem et egenum :<br class="calibre6"/> et sperabunt in nomine Domini.<br class="calibre6"/>
<span id="x3_13" class="vn">13</span> Reliquiæ Israël non facient iniquitatem,<br class="calibre6"/> nec loquentur mendacium,<br class="calibre6"/> et non invenietur in ore eorum lingua dolosa,<br class="calibre6"/> quoniam ipsi pascentur, et accubabunt,<br class="calibre6"/> et non erit qui exterreat.<br class="calibre6"/>
<span id="x3_14" class="vn">14</span> Lauda, filia Sion ; jubila, Israël :<br class="calibre6"/> lætare, et exsulta in omni corde, filia Jerusalem.<br class="calibre6"/>
<span id="x3_15" class="vn">15</span> Abstulit Dominus judicium tuum ;<br class="calibre6"/> avertit inimicos tuos.<br class="calibre6"/> Rex Israël Dominus in medio tui :<br class="calibre6"/> non timebis malum ultra.<br class="calibre6"/>
<span id="x3_16" class="vn">16</span> In die illa dicetur Jerusalem :<br class="calibre6"/> Noli timere ; Sion : Non dissolvantur manus tuæ.<br class="calibre6"/>
<span id="x3_17" class="vn">17</span> Dominus Deus tuus in medio tui fortis, ipse salvabit :<br class="calibre6"/> gaudebit super te in lætitia,<br class="calibre6"/> silebit in dilectione sua,<br class="calibre6"/> exsultabit super te in laude.<br class="calibre6"/>
<span id="x3_18" class="vn">18</span> Nugas, qui a lege recesserant,<br class="calibre6"/> congregabo, quia ex te erant :<br class="calibre6"/> ut non ultra habeas super eis opprobrium.<br class="calibre6"/>
<span id="x3_19" class="vn">19</span> Ecce ego interficiam omnes qui afflixerunt te in tempore illo :<br class="calibre6"/> et salvabo claudicantem,<br class="calibre6"/> et eam quæ ejecta fuerat congregabo :<br class="calibre6"/> et ponam eos in laudem, et in nomen,<br class="calibre6"/> in omni terra confusionis eorum,<br class="calibre6"/>
<span id="x3_20" class="vn">20</span> in tempore illo quo adducam vos,<br class="calibre6"/> et in tempore quo congregabo vos.<br class="calibre6"/> Dabo enim vos in nomen,<br class="calibre6"/> et in laudem omnibus populis terræ,<br class="calibre6"/> cum convertero captivitatem vestram coram oculis vestris,<br class="calibre6"/> dicit Dominus.</div></div>
</body></html>
