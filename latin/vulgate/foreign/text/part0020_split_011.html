<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Respondens autem Sophar Naamathites, dixit :
<div class="poetry"><span id="x11_2" class="vn">2</span> Numquid qui multa loquitur, non et audiet ?<br class="calibre6"/> aut vir verbosus justificabitur ?<br class="calibre6"/>
<span id="x11_3" class="vn">3</span> Tibi soli tacebunt homines ?<br class="calibre6"/> et cum ceteros irriseris, a nullo confutaberis ?<br class="calibre6"/>
<span id="x11_4" class="vn">4</span> Dixisti enim : Purus est sermo meus,<br class="calibre6"/> et mundus sum in conspectu tuo.<br class="calibre6"/>
<span id="x11_5" class="vn">5</span> Atque utinam Deus loqueretur tecum,<br class="calibre6"/> et aperiret labia sua tibi,<br class="calibre6"/>
<span id="x11_6" class="vn">6</span> ut ostenderet tibi secreta sapientiæ,<br class="calibre6"/> et quod multiplex esset lex ejus :<br class="calibre6"/> et intelligeres quod multo minora exigaris ab eo<br class="calibre6"/> quam meretur iniquitas tua !<br class="calibre6"/>
<span id="x11_7" class="vn">7</span> Forsitan vestigia Dei comprehendes,<br class="calibre6"/> et usque ad perfectum Omnipotentem reperies ?<br class="calibre6"/>
<span id="x11_8" class="vn">8</span> Excelsior cælo est, et quid facies ?<br class="calibre6"/> profundior inferno, et unde cognosces ?<br class="calibre6"/>
<span id="x11_9" class="vn">9</span> Longior terra mensura ejus,<br class="calibre6"/> et latior mari.<br class="calibre6"/>
<span id="x11_10" class="vn">10</span> Si subverterit omnia, vel in unum coarctaverit,<br class="calibre6"/> quis contradicet ei ?<br class="calibre6"/>
<span id="x11_11" class="vn">11</span> Ipse enim novit hominum vanitatem ;<br class="calibre6"/> et videns iniquitatem, nonne considerat ?<br class="calibre6"/>
<span id="x11_12" class="vn">12</span> Vir vanus in superbiam erigitur,<br class="calibre6"/> et tamquam pullum onagri se liberum natum putat.<br class="calibre6"/>
<span id="x11_13" class="vn">13</span> Tu autem firmasti cor tuum,<br class="calibre6"/> et expandisti ad eum manus tuas.<br class="calibre6"/>
<span id="x11_14" class="vn">14</span> Si iniquitatem quæ est in manu tua abstuleris a te,<br class="calibre6"/> et non manserit in tabernaculo tuo injustitia,<br class="calibre6"/>
<span id="x11_15" class="vn">15</span> tunc levare poteris faciem tuam absque macula ;<br class="calibre6"/> et eris stabilis, et non timebis.<br class="calibre6"/>
<span id="x11_16" class="vn">16</span> Miseriæ quoque oblivisceris,<br class="calibre6"/> et quasi aquarum quæ præterierunt recordaberis.<br class="calibre6"/>
<span id="x11_17" class="vn">17</span> Et quasi meridianus fulgor consurget tibi ad vesperam ;<br class="calibre6"/> et cum te consumptum putaveris, orieris ut lucifer.<br class="calibre6"/>
<span id="x11_18" class="vn">18</span> Et habebis fiduciam, proposita tibi spe :<br class="calibre6"/> et defossus securus dormies.<br class="calibre6"/>
<span id="x11_19" class="vn">19</span> Requiesces, et non erit qui te exterreat ;<br class="calibre6"/> et deprecabuntur faciem tuam plurimi.<br class="calibre6"/>
<span id="x11_20" class="vn">20</span> Oculi autem impiorum deficient,<br class="calibre6"/> et effugium peribit ab eis :<br class="calibre6"/> et spes illorum abominatio animæ.</div>
</div><div class="calibre5" id="calibre_pb_11"></div></body></html>
