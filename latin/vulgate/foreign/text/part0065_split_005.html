<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Omnis namque pontifex ex hominibus assumptus, pro hominibus constituitur in iis quæ sunt ad Deum, ut offerat dona, et sacrificia pro peccatis :
<span id="x5_2" class="vn">2</span> qui condolere possit iis qui ignorant et errant : quoniam et ipse circumdatus est infirmitate :
<span id="x5_3" class="vn">3</span> et propterea debet, quemadmodum pro populo, ita etiam et pro semetipso offerre pro peccatis.
<span id="x5_4" class="vn">4</span> Nec quisquam sumit sibi honorem, sed qui vocatur a Deo, tamquam Aaron.
<span id="x5_5" class="vn">5</span> Sic et Christus non semetipsum clarificavit ut pontifex fieret : sed qui locutus est ad eum : Filius meus es tu, ego hodie genui te.
<span id="x5_6" class="vn">6</span> Quemadmodum et in alio loco dicit : Tu es sacerdos in æternum, secundum ordinem Melchisedech.
<span id="x5_7" class="vn">7</span> Qui in diebus carnis suæ preces, supplicationesque ad eum qui possit illum salvum facere a morte cum clamore valido, et lacrimis offerens, exauditus est pro sua reverentia.
<span id="x5_8" class="vn">8</span> Et quidem cum esset Filius Dei, didicit ex iis, quæ passus est, obedientiam :
<span id="x5_9" class="vn">9</span> et consummatus, factus est omnibus obtemperantibus sibi, causa salutis æternæ,
<span id="x5_10" class="vn">10</span> appellatus a Deo pontifex juxta ordinem Melchisedech.<br class="calibre6"/><br class="calibre6"/>
<span id="x5_11" class="vn">11</span> De quo nobis grandis sermo, et ininterpretabilis ad dicendum : quoniam imbecilles facti estis ad audiendum.
<span id="x5_12" class="vn">12</span> Etenim cum deberetis magistri esse propter tempus, rursum indigetis ut vos doceamini quæ sint elementa exordii sermonum Dei : et facti estis quibus lacte opus sit, non solido cibo.
<span id="x5_13" class="vn">13</span> Omnis enim, qui lactis est particeps, expers est sermonis justitiæ : parvulus enim est.
<span id="x5_14" class="vn">14</span> Perfectorum autem est solidus cibus : eorum, qui pro consuetudine exercitatos habent sensus ad discretionem boni ac mali.
</div><div class="calibre5" id="calibre_pb_5"></div></body></html>
