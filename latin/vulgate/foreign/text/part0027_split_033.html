<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c33" id="c33"><span class="chapter-num">33</span></a><div class="poetry"> <span id="x33_1" class="vn">1</span> Væ qui prædaris ! nonne et ipse prædaberis ?<br class="calibre6"/> et qui spernis, nonne et ipse sperneris ?<br class="calibre6"/> Cum consummaveris deprædationem, deprædaberis ;<br class="calibre6"/> cum fatigatus desieris contemnere, contemneris.<br class="calibre6"/>
<span id="x33_2" class="vn">2</span> Domine, miserere nostri,<br class="calibre6"/> te enim exspectavimus ;<br class="calibre6"/> esto brachium nostrum in mane,<br class="calibre6"/> et salus nostra in tempore tribulationis.<br class="calibre6"/>
<span id="x33_3" class="vn">3</span> A voce angeli fugerunt populi,<br class="calibre6"/> et ab exaltatione tua dispersæ sunt gentes.<br class="calibre6"/>
<span id="x33_4" class="vn">4</span> Et congregabuntur spolia vestra sicut colligitur bruchus,<br class="calibre6"/> velut cum fossæ plenæ fuerint de eo.<br class="calibre6"/>
<span id="x33_5" class="vn">5</span> Magnificatus est Dominus, quoniam habitavit in excelso ;<br class="calibre6"/> implevit Sion judicio et justitia.<br class="calibre6"/>
<span id="x33_6" class="vn">6</span> Et erit fides in temporibus tuis :<br class="calibre6"/> divitiæ salutis sapientia et scientia ;<br class="calibre6"/> timor Domini ipse est thesaurus ejus.<br class="calibre6"/>
<span id="x33_7" class="vn">7</span> Ecce videntes clamabunt foris ;<br class="calibre6"/> angeli pacis amare flebunt.<br class="calibre6"/>
<span id="x33_8" class="vn">8</span> Dissipatæ sunt viæ,<br class="calibre6"/> cessavit transiens per semitam :<br class="calibre6"/> irritum factum est pactum, projecit civitates,<br class="calibre6"/> non reputavit homines.<br class="calibre6"/>
<span id="x33_9" class="vn">9</span> Luxit et elanguit terra ;<br class="calibre6"/> confusus est Libanus, et obsorduit :<br class="calibre6"/> et factus est Saron sicut desertum,<br class="calibre6"/> et concussa est Basan, et Carmelus.<br class="calibre6"/>
<span id="x33_10" class="vn">10</span> Nunc consurgam, dicit Dominus ;<br class="calibre6"/> nunc exaltabor, nunc sublevabor.<br class="calibre6"/>
<span id="x33_11" class="vn">11</span> Concipietis ardorem, parietis stipulam ;<br class="calibre6"/> spiritus vester ut ignis vorabit vos.<br class="calibre6"/>
<span id="x33_12" class="vn">12</span> Et erunt populi quasi de incendio cinis ;<br class="calibre6"/> spinæ congregatæ igni comburentur.<br class="calibre6"/>
<span id="x33_13" class="vn">13</span> Audite, qui longe estis, quæ fecerim ;<br class="calibre6"/> et cognoscite, vicini, fortitudinem meam.<br class="calibre6"/>
<span id="x33_14" class="vn">14</span> Conterriti sunt in Sion peccatores ;<br class="calibre6"/> possedit tremor hypocritas.<br class="calibre6"/> Quis poterit habitare de vobis cum igne devorante ?<br class="calibre6"/> quis habitabit ex vobis cum ardoribus sempiternis ?<br class="calibre6"/>
<span id="x33_15" class="vn">15</span> Qui ambulat in justitiis et loquitur veritatem,<br class="calibre6"/> qui projicit avaritiam ex calumnia,<br class="calibre6"/> et excutit manus suas ab omni munere,<br class="calibre6"/> qui obturat aures suas ne audiat sanguinem,<br class="calibre6"/> et claudit oculos suos ne videat malum.<br class="calibre6"/>
<span id="x33_16" class="vn">16</span> Iste in excelsis habitabit ;<br class="calibre6"/> munimenta saxorum sublimitas ejus :<br class="calibre6"/> panis ei datus est, aquæ ejus fideles sunt.<br class="calibre6"/>
<span id="x33_17" class="vn">17</span> Regem in decore suo videbunt oculi ejus,<br class="calibre6"/> cernent terram de longe.<br class="calibre6"/>
<span id="x33_18" class="vn">18</span> Cor tuum meditabitur timorem :<br class="calibre6"/> ubi est litteratus ? ubi legis verba ponderans ?<br class="calibre6"/> ubi doctor parvulorum ?<br class="calibre6"/>
<span id="x33_19" class="vn">19</span> Populum impudentem non videbis,<br class="calibre6"/> populum alti sermonis, ita ut non possis intelligere<br class="calibre6"/> disertitudinem linguæ ejus, in quo nulla est sapientia.<br class="calibre6"/>
<span id="x33_20" class="vn">20</span> Respice, Sion, civitatem solemnitatis nostræ :<br class="calibre6"/> oculi tui videbunt Jerusalem,<br class="calibre6"/> habitationem opulentam,<br class="calibre6"/> tabernaculum quod nequaquam transferri poterit ;<br class="calibre6"/> nec auferentur clavi ejus in sempiternum,<br class="calibre6"/> et omnes funiculi ejus non rumpentur :<br class="calibre6"/>
<span id="x33_21" class="vn">21</span> quia solummodo ibi magnificus est Dominus noster :<br class="calibre6"/> locus fluviorum rivi latissimi et patentes :<br class="calibre6"/> non transibit per eum navis remigum,<br class="calibre6"/> neque trieris magna transgredietur eum.<br class="calibre6"/>
<span id="x33_22" class="vn">22</span> Dominus enim judex noster,<br class="calibre6"/> Dominus legifer noster,<br class="calibre6"/> Dominus rex noster,<br class="calibre6"/> ipse salvabit nos.<br class="calibre6"/>
<span id="x33_23" class="vn">23</span> Laxati sunt funiculi tui,<br class="calibre6"/> et non prævalebunt ;<br class="calibre6"/> sic erit malus tuus<br class="calibre6"/> ut dilatare signum non queas.<br class="calibre6"/> Tunc dividentur spolia prædarum multarum ;<br class="calibre6"/> claudi diripient rapinam.<br class="calibre6"/>
<span id="x33_24" class="vn">24</span> Nec dicet vicinus : Elangui ;<br class="calibre6"/> populus qui habitat in ea, auferetur ab eo iniquitas.</div>
</div><div class="calibre5" id="calibre_pb_33"></div></body></html>
