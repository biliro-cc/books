<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Unde, fratres sancti, vocationis cælestis participes, considerate Apostolum, et pontificem confessionis nostræ Jesum :
<span id="x3_2" class="vn">2</span> qui fidelis est ei, qui fecit illum, sicut et Moyses in omni domo ejus.
<span id="x3_3" class="vn">3</span> Amplioris enim gloriæ iste præ Moyse dignus est habitus, quanto ampliorem honorem habet domus, qui fabricavit illam.
<span id="x3_4" class="vn">4</span> Omnis namque domus fabricatur ab aliquo : qui autem omnia creavit, Deus est.
<span id="x3_5" class="vn">5</span> Et Moyses quidem fidelis erat in tota domo ejus tamquam famulus, in testimonium eorum, quæ dicenda erant :
<span id="x3_6" class="vn">6</span> Christus vero tamquam filius in domo sua : quæ domus sumus nos, si fiduciam, et gloriam spei usque ad finem, firmam retineamus.<br class="calibre6"/><br class="calibre6"/>
<span id="x3_7" class="vn">7</span> Quapropter sicut dicit Spiritus Sanctus : Hodie si vocem ejus audieritis,
<span id="x3_8" class="vn">8</span> nolite obdurare corda vestra, sicut in exacerbatione secundum diem tentationis in deserto,
<span id="x3_9" class="vn">9</span> ubi tentaverunt me patres vestri : probaverunt, et viderunt opera mea
<span id="x3_10" class="vn">10</span> quadraginta annis : propter quod infensus fui generationi huic, et dixi : Semper errant corde. Ipsi autem non cognoverunt vias meas,
<span id="x3_11" class="vn">11</span> sicut juravi in ira mea : Si introibunt in requiem meam.
<span id="x3_12" class="vn">12</span> Videte fratres, ne forte sit in aliquo vestrum cor malum incredulitatis, discedendi a Deo vivo :
<span id="x3_13" class="vn">13</span> sed adhortamini vosmetipsos per singulos dies, donec hodie cognominatur, ut non obduretur quis ex vobis fallacia peccati.
<span id="x3_14" class="vn">14</span> Participes enim Christi effecti sumus, si tamen initium substantiæ ejus usque ad finem firmum retineamus.
<span id="x3_15" class="vn">15</span> Dum dicitur : Hodie si vocem ejus audieritis, nolite obdurare corda vestra, quemadmodum in illa exacerbatione.
<span id="x3_16" class="vn">16</span> Quidam enim audientes exacerbaverunt : sed non universi qui profecti sunt ex Ægypto per Moysen.
<span id="x3_17" class="vn">17</span> Quibus autem infensus est quadraginta annis ? nonne illis qui peccaverunt, quorum cadavera prostrata sunt in deserto ?
<span id="x3_18" class="vn">18</span> Quibus autem juravit non introire in requiem ipsius, nisi illis qui increduli fuerunt ?
<span id="x3_19" class="vn">19</span> Et videmus, quia non potuerunt introire propter incredulitatem.
</div><div class="calibre5" id="calibre_pb_3"></div></body></html>
