<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Respondens autem Job, dixit :
<div class="poetry"><span id="x6_2" class="vn">2</span> Utinam appenderentur peccata mea quibus iram merui,<br class="calibre6"/> et calamitas quam patior, in statera !<br class="calibre6"/>
<span id="x6_3" class="vn">3</span> Quasi arena maris hæc gravior appareret ;<br class="calibre6"/> unde et verba mea dolore sunt plena :<br class="calibre6"/>
<span id="x6_4" class="vn">4</span> quia sagittæ Domini in me sunt,<br class="calibre6"/> quarum indignatio ebibit spiritum meum ;<br class="calibre6"/> et terrores Domini militant contra me.<br class="calibre6"/>
<span id="x6_5" class="vn">5</span> Numquid rugiet onager cum habuerit herbam ?<br class="calibre6"/> aut mugiet bos cum ante præsepe plenum steterit ?<br class="calibre6"/>
<span id="x6_6" class="vn">6</span> aut poterit comedi insulsum, quod non est sale conditum ?<br class="calibre6"/> aut potest aliquis gustare quod gustatum affert mortem ?<br class="calibre6"/>
<span id="x6_7" class="vn">7</span> Quæ prius nolebat tangere anima mea,<br class="calibre6"/> nunc, præ angustia, cibi mei sunt.<br class="calibre6"/>
<span id="x6_8" class="vn">8</span> Quis det ut veniat petitio mea,<br class="calibre6"/> et quod expecto tribuat mihi Deus ?<br class="calibre6"/>
<span id="x6_9" class="vn">9</span> et qui cœpit, ipse me conterat ;<br class="calibre6"/> solvat manum suam, et succidat me ?<br class="calibre6"/>
<span id="x6_10" class="vn">10</span> Et hæc mihi sit consolatio, ut affligens me dolore, non parcat,<br class="calibre6"/> nec contradicam sermonibus Sancti.<br class="calibre6"/>
<span id="x6_11" class="vn">11</span> Quæ est enim fortitudo mea, ut sustineam ?<br class="calibre6"/> aut quis finis meus, ut patienter agam ?<br class="calibre6"/>
<span id="x6_12" class="vn">12</span> Nec fortitudo lapidum fortitudo mea,<br class="calibre6"/> nec caro mea ænea est.<br class="calibre6"/>
<span id="x6_13" class="vn">13</span> Ecce non est auxilium mihi in me,<br class="calibre6"/> et necessarii quoque mei recesserunt a me.<br class="calibre6"/>
<span id="x6_14" class="vn">14</span> Qui tollit ab amico suo misericordiam,<br class="calibre6"/> timorem Domini derelinquit.<br class="calibre6"/>
<span id="x6_15" class="vn">15</span> Fratres mei præterierunt me,<br class="calibre6"/> sicut torrens qui raptim transit in convallibus.<br class="calibre6"/>
<span id="x6_16" class="vn">16</span> Qui timent pruinam,<br class="calibre6"/> irruet super eos nix.<br class="calibre6"/>
<span id="x6_17" class="vn">17</span> Tempore quo fuerint dissipati, peribunt ;<br class="calibre6"/> et ut incaluerit, solventur de loco suo.<br class="calibre6"/>
<span id="x6_18" class="vn">18</span> Involutæ sunt semitæ gressuum eorum ;<br class="calibre6"/> ambulabunt in vacuum, et peribunt.<br class="calibre6"/>
<span id="x6_19" class="vn">19</span> Considerate semitas Thema, itinera Saba,<br class="calibre6"/> et expectate paulisper.<br class="calibre6"/>
<span id="x6_20" class="vn">20</span> Confusi sunt, quia speravi :<br class="calibre6"/> venerunt quoque usque ad me, et pudore cooperti sunt.<br class="calibre6"/>
<span id="x6_21" class="vn">21</span> Nunc venistis ;<br class="calibre6"/> et modo videntes plagam meam, timetis.<br class="calibre6"/>
<span id="x6_22" class="vn">22</span> Numquid dixi : Afferte mihi,<br class="calibre6"/> et de substantia vestra donate mihi ?<br class="calibre6"/>
<span id="x6_23" class="vn">23</span> vel : Liberate me de manu hostis,<br class="calibre6"/> et de manu robustorum eruite me ?<br class="calibre6"/>
<span id="x6_24" class="vn">24</span> Docete me, et ego tacebo :<br class="calibre6"/> et si quid forte ignoravi, instruite me.<br class="calibre6"/>
<span id="x6_25" class="vn">25</span> Quare detraxistis sermonibus veritatis,<br class="calibre6"/> cum e vobis nullus sit qui possit arguere me ?<br class="calibre6"/>
<span id="x6_26" class="vn">26</span> Ad increpandum tantum eloquia concinnatis,<br class="calibre6"/> et in ventum verba profertis.<br class="calibre6"/>
<span id="x6_27" class="vn">27</span> Super pupillum irruitis,<br class="calibre6"/> et subvertere nitimini amicum vestrum.<br class="calibre6"/>
<span id="x6_28" class="vn">28</span> Verumtamen quod cœpistis explete :<br class="calibre6"/> præbete aurem, et videte an mentiar.<br class="calibre6"/>
<span id="x6_29" class="vn">29</span> Respondete, obsecro, absque contentione ;<br class="calibre6"/> et loquentes id quod justum est, judicate.<br class="calibre6"/>
<span id="x6_30" class="vn">30</span> Et non invenietis in lingua mea iniquitatem,<br class="calibre6"/> nec in faucibus meis stultitia personabit.</div>
</div><div class="calibre5" id="calibre_pb_6"></div></body></html>
