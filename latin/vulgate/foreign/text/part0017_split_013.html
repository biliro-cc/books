<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Tobiæ - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Aperiens autem Tobias senior os suum, benedixit Dominum, et dixit : <div class="poetry">Magnus es, Domine, in æternum,<br class="calibre6"/> et in omnia sæcula regnum tuum :<br class="calibre6"/>
<span id="x13_2" class="vn">2</span> quoniam tu flagellas, et salvas ;<br class="calibre6"/> deducis ad inferos, et reducis :<br class="calibre6"/> et non est qui effugiat manum tuam.<br class="calibre6"/>
<span id="x13_3" class="vn">3</span> Confitemini Domino, filii Israël,<br class="calibre6"/> et in conspectu gentium laudate eum :<br class="calibre6"/>
<span id="x13_4" class="vn">4</span> quoniam ideo dispersit vos inter gentes quæ ignorant eum,<br class="calibre6"/> ut vos enarretis mirabilia ejus,<br class="calibre6"/> et faciatis scire eos<br class="calibre6"/> quia non est alius deus omnipotens præter eum.<br class="calibre6"/>
<span id="x13_5" class="vn">5</span> Ipse castigavit nos propter iniquitates nostras,<br class="calibre6"/> et ipse salvabit nos propter misericordiam suam.<br class="calibre6"/>
<span id="x13_6" class="vn">6</span> Aspicite ergo quæ fecit nobiscum,<br class="calibre6"/> et cum timore et tremore confitemini illi :<br class="calibre6"/> regemque sæculorum exaltate in operibus vestris.<br class="calibre6"/>
<span id="x13_7" class="vn">7</span> Ego autem in terra captivitatis meæ confitebor illi :<br class="calibre6"/> quoniam ostendit majestatem suam in gentem peccatricem.<br class="calibre6"/>
<span id="x13_8" class="vn">8</span> Convertimini itaque peccatores,<br class="calibre6"/> et facite justitiam coram Deo,<br class="calibre6"/> credentes quod faciat vobiscum misericordiam suam.<br class="calibre6"/>
<span id="x13_9" class="vn">9</span> Ego autem et anima mea in eo lætabimur.<br class="calibre6"/>
<span id="x13_10" class="vn">10</span> Benedicite Dominum omnes electi ejus :<br class="calibre6"/> agite dies lætitiæ, et confitemini illi.<br class="calibre6"/>
<span id="x13_11" class="vn">11</span> Jerusalem civitas Dei,<br class="calibre6"/> castigavit te Dominus in operibus manuum tuarum.<br class="calibre6"/>
<span id="x13_12" class="vn">12</span> Confitere Domino in bonis tuis,<br class="calibre6"/> et benedic Deum sæculorum :<br class="calibre6"/> ut reædificet in te tabernaculum suum,<br class="calibre6"/> et revocet ad te omnes captivos,<br class="calibre6"/> et gaudeas in omnia sæcula sæculorum.<br class="calibre6"/>
<span id="x13_13" class="vn">13</span> Luce splendida fulgebis,<br class="calibre6"/> et omnes fines terræ adorabunt te.<br class="calibre6"/>
<span id="x13_14" class="vn">14</span> Nationes ex longinquo ad te venient,<br class="calibre6"/> et munera deferentes adorabunt in te Dominum,<br class="calibre6"/> et terram tuam in sanctificationem habebunt :<br class="calibre6"/>
<span id="x13_15" class="vn">15</span> nomen enim magnum invocabunt in te.<br class="calibre6"/>
<span id="x13_16" class="vn">16</span> Maledicti erunt qui contempserint te,<br class="calibre6"/> et condemnati erunt omnes qui blasphemaverint te :<br class="calibre6"/> benedictique erunt qui ædificaverint te.<br class="calibre6"/>
<span id="x13_17" class="vn">17</span> Tu autem lætaberis in filiis tuis,<br class="calibre6"/> quoniam omnes benedicentur,<br class="calibre6"/> et congregabuntur ad Dominum.<br class="calibre6"/>
<span id="x13_18" class="vn">18</span> Beati omnes qui diligunt te,<br class="calibre6"/> et qui gaudent super pace tua.<br class="calibre6"/>
<span id="x13_19" class="vn">19</span> Anima mea, benedic Dominum,<br class="calibre6"/> quoniam liberavit Jerusalem civitatem suam<br class="calibre6"/> a cunctis tribulationibus ejus<br class="calibre6"/> Dominus Deus noster.<br class="calibre6"/>
<span id="x13_20" class="vn">20</span> Beatus ero si fuerint reliquiæ seminis mei<br class="calibre6"/> ad videndam claritatem Jerusalem.<br class="calibre6"/>
<span id="x13_21" class="vn">21</span> Portæ Jerusalem ex sapphiro et smaragdo ædificabuntur,<br class="calibre6"/> et ex lapide pretioso omnis circuitus murorum ejus.<br class="calibre6"/>
<span id="x13_22" class="vn">22</span> Ex lapide candido et mundo omnes plateæ ejus sternentur,<br class="calibre6"/> et per vicos ejus alleluja cantabitur.<br class="calibre6"/>
<span id="x13_23" class="vn">23</span> Benedictus Dominus, qui exaltavit eam,<br class="calibre6"/> et sit regnum ejus in sæcula sæculorum super eam. Amen.</div>
</div><div class="calibre5" id="calibre_pb_13"></div></body></html>
