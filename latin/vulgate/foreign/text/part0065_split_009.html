<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Habuit quidem et prius justificationes culturæ, et Sanctum sæculare.
<span id="x9_2" class="vn">2</span> Tabernaculum enim factum est primum, in quo erant candelabra, et mensa, et propositio panum, quæ dicitur Sancta.
<span id="x9_3" class="vn">3</span> Post velamentum autem secundum, tabernaculum, quod dicitur Sancta sanctorum :
<span id="x9_4" class="vn">4</span> aureum habens thuribulum, et arcam testamenti circumtectam ex omni parte auro, in qua urna aurea habens manna, et virga Aaron, quæ fronduerat, et tabulæ testamenti,
<span id="x9_5" class="vn">5</span> superque eam erant cherubim gloriæ obumbrantia propitiatorium : de quibus non est modo dicendum per singula.
<span id="x9_6" class="vn">6</span> His vero ita compositis, in priori quidem tabernaculo semper introibant sacerdotes, sacrificiorum officia consummantes :
<span id="x9_7" class="vn">7</span> in secundo autem semel in anno solus pontifex non sine sanguine, quem offert pro sua et populi ignorantia :
<span id="x9_8" class="vn">8</span> hoc significante Spiritu Sancto, nondum propalatam esse sanctorum viam, adhuc priore tabernaculo habente statum :
<span id="x9_9" class="vn">9</span> quæ parabola est temporis instantis : juxta quam munera, et hostiæ offeruntur, quæ non possunt juxta conscientiam perfectum facere servientem, solummodo in cibis, et in potibus,
<span id="x9_10" class="vn">10</span> et variis baptismatibus, et justitiis carnis usque ad tempus correctionis impositis.<br class="calibre6"/><br class="calibre6"/>
<span id="x9_11" class="vn">11</span> Christus autem assistens pontifex futurorum bonorum, per amplius et perfectius tabernaculum, non manufactum, id est, non hujus creationis :
<span id="x9_12" class="vn">12</span> neque per sanguinem hircorum aut vitulorum, sed per proprium sanguinem introivit semel in Sancta, æterna redemptione inventa.
<span id="x9_13" class="vn">13</span> Si enim sanguis hircorum et taurorum, et cinis vitulæ aspersus inquinatos sanctificat ad emundationem carnis :
<span id="x9_14" class="vn">14</span> quanto magis sanguis Christi, qui per Spiritum Sanctum semetipsum obtulit immaculatum Deo, emundabit conscientiam nostram ab operibus mortuis, ad serviendum Deo viventi ?<br class="calibre6"/><br class="calibre6"/>
<span id="x9_15" class="vn">15</span> Et ideo novi testamenti mediator est : ut morte intercedente, in redemptionem earum prævaricationum, quæ erant sub priori testamento, repromissionem accipiant qui vocati sunt æternæ hæreditatis.
<span id="x9_16" class="vn">16</span> Ubi enim testamentum est, mors necesse est intercedat testatoris.
<span id="x9_17" class="vn">17</span> Testamentum enim in mortuis confirmatum est : alioquin nondum valet, dum vivit qui testatus est.
<span id="x9_18" class="vn">18</span> Unde nec primum quidem sine sanguine dedicatum est.
<span id="x9_19" class="vn">19</span> Lecto enim omni mandato legis a Moyse universo populo, accipiens sanguinem vitulorum et hircorum cum aqua, et lana coccinea, et hyssopo, ipsum quoque librum, et omnem populum aspersit,
<span id="x9_20" class="vn">20</span> dicens : Hic sanguis testamenti, quod mandavit ad vos Deus.
<span id="x9_21" class="vn">21</span> Etiam tabernaculum et omnia vasa ministerii sanguine similiter aspersit.
<span id="x9_22" class="vn">22</span> Et omnia pene in sanguine secundum legem mundantur : et sine sanguinis effusione non fit remissio.
<span id="x9_23" class="vn">23</span> Necesse est ergo exemplaria quidem cælestium his mundari : ipsa autem cælestia melioribus hostiis quam istis.
<span id="x9_24" class="vn">24</span> Non enim in manufacta Sancta Jesus introivit exemplaria verorum : sed in ipsum cælum, ut appareat nunc vultui Dei pro nobis :
<span id="x9_25" class="vn">25</span> neque ut sæpe offerat semetipsum, quemadmodum pontifex intrat in Sancta per singulos annos in sanguine alieno :
<span id="x9_26" class="vn">26</span> alioquin oportebat eum frequenter pati ab origine mundi : nunc autem semel in consummatione sæculorum, ad destitutionem peccati, per hostiam suam apparuit.
<span id="x9_27" class="vn">27</span> Et quemadmodum statutum est hominibus semel mori, post hoc autem judicium :
<span id="x9_28" class="vn">28</span> sic et Christus semel oblatus est ad multorum exhaurienda peccata : secundo sine peccato apparebit exspectantibus se, in salutem.
</div><div class="calibre5" id="calibre_pb_9"></div></body></html>
