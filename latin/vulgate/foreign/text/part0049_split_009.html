<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Convocatis autem duodecim Apostolis, dedit illis virtutem et potestatem super omnia dæmonia, et ut languores curarent.
<span id="x9_2" class="vn">2</span> Et misit illos prædicare regnum Dei, et sanare infirmos.
<span id="x9_3" class="vn">3</span> Et ait ad illos : Nihil tuleritis in via, neque virgam, neque peram, neque panem, neque pecuniam, neque duas tunicas habeatis.
<span id="x9_4" class="vn">4</span> Et in quamcumque domum intraveritis, ibi manete, et inde ne exeatis.
<span id="x9_5" class="vn">5</span> Et quicumque non receperint vos : exeuntes de civitate illa, etiam pulverem pedum vestrorum excutite in testimonium supra illos.
<span id="x9_6" class="vn">6</span> Egressi autem circuibant per castella evangelizantes, et curantes ubique.<br class="calibre6"/><br class="calibre6"/>
<span id="x9_7" class="vn">7</span> Audivit autem Herodes tetrarcha omnia quæ fiebant ab eo, et hæsitabat eo quod diceretur
<span id="x9_8" class="vn">8</span> a quibusdam : Quia Joannes surrexit a mortuis : a quibusdam vero : Quia Elias apparuit : ab aliis autem : Quia propheta unus de antiquis surrexit.
<span id="x9_9" class="vn">9</span> Et ait Herodes : Joannem ego decollavi : quis est autem iste, de quo ego talia audio ? Et quærebat videre eum.<br class="calibre6"/><br class="calibre6"/>
<span id="x9_10" class="vn">10</span> Et reversi Apostoli, narraverunt illi quæcumque fecerunt : et assumptis illis secessit seorsum in locum desertum, qui est Bethsaidæ.
<span id="x9_11" class="vn">11</span> Quod cum cognovissent turbæ, secutæ sunt illum : et excepit eos, et loquebatur illis de regno Dei, et eos, qui cura indigebant, sanabat.
<span id="x9_12" class="vn">12</span> Dies autem cœperat declinare, et accedentes duodecim dixerunt illi : Dimitte turbas, ut euntes in castella villasque quæ circa sunt, divertant, et inveniant escas : quia hic in loco deserto sumus.
<span id="x9_13" class="vn">13</span> Ait autem ad illos : Vos date illis manducare. At illi dixerunt : Non sunt nobis plus quam quinque panes et duo pisces : nisi forte nos eamus, et emamus in omnem hanc turbam escas.
<span id="x9_14" class="vn">14</span> Erant autem fere viri quinque millia. Ait autem ad discipulos suos : Facite illos discumbere per convivia quinquagenos.
<span id="x9_15" class="vn">15</span> Et ita fecerunt : et discumbere fecerunt omnes.
<span id="x9_16" class="vn">16</span> Acceptis autem quinque panibus et duobus piscibus, respexit in cælum, et benedixit illis : et fregit, et distribuit discipulis suis, ut ponerent ante turbas.
<span id="x9_17" class="vn">17</span> Et manducaverunt omnes, et saturati sunt. Et sublatum est quod superfuit illis, fragmentorum cophini duodecim.<br class="calibre6"/><br class="calibre6"/>
<span id="x9_18" class="vn">18</span> Et factum est cum solus esset orans, erant cum illo et discipuli : et interrogavit illos, dicens : Quem me dicunt esse turbæ ?
<span id="x9_19" class="vn">19</span> At illi responderunt, et dixerunt : Joannem Baptistam, alii autem Eliam, alii vero quia unus propheta de prioribus surrexit.
<span id="x9_20" class="vn">20</span> Dixit autem illis : Vos autem quem me esse dicitis ? Respondens Simon Petrus, dixit : Christum Dei.
<span id="x9_21" class="vn">21</span> At ille increpans illos, præcepit ne cui dicerent hoc,
<span id="x9_22" class="vn">22</span> dicens : Quia oportet Filium hominis multa pati, et reprobari a senioribus, et principibus sacerdotum, et scribis, et occidi, et tertia die resurgere.<br class="calibre6"/><br class="calibre6"/>
<span id="x9_23" class="vn">23</span> Dicebat autem ad omnes : Si quis vult post me venire, abneget semetipsum, et tollat crucem suam quotidie, et sequatur me.
<span id="x9_24" class="vn">24</span> Qui enim voluerit animam suam salvam facere, perdet illam : nam qui perdiderit animam suam propter me, salvam faciet illam.
<span id="x9_25" class="vn">25</span> Quid enim proficit homo, si lucretur universum mundum, se autem ipsum perdat, et detrimentum sui faciat ?
<span id="x9_26" class="vn">26</span> Nam qui me erubuerit, et meos sermones : hunc Filius hominis erubescet cum venerit in majestate sua, et Patris, et sanctorum angelorum.
<span id="x9_27" class="vn">27</span> Dico autem vobis vere : sunt aliqui hic stantes, qui non gustabunt mortem donec videant regnum Dei.<br class="calibre6"/><br class="calibre6"/>
<span id="x9_28" class="vn">28</span> Factum est autem post hæc verba fere dies octo, et assumpsit Petrum, et Jacobum, et Joannem, et ascendit in montem ut oraret.
<span id="x9_29" class="vn">29</span> Et facta est, dum oraret, species vultus ejus altera : et vestitus ejus albus et refulgens.
<span id="x9_30" class="vn">30</span> Et ecce duo viri loquebantur cum illo. Erant autem Moyses et Elias,
<span id="x9_31" class="vn">31</span> visi in majestate : et dicebant excessum ejus, quem completurus erat in Jerusalem.
<span id="x9_32" class="vn">32</span> Petrus vero, et qui cum illo erant, gravati erant somno. Et evigilantes viderunt majestatem ejus, et duos viros qui stabant cum illo.
<span id="x9_33" class="vn">33</span> Et factum est cum discederent ab illo, ait Petrus ad Jesum : Præceptor, bonum est nos hic esse : et faciamus tria tabernacula, unum tibi, et unum Moysi, et unum Eliæ : nesciens quid diceret.
<span id="x9_34" class="vn">34</span> Hæc autem illo loquente, facta est nubes, et obumbravit eos : et timuerunt, intrantibus illis in nubem.
<span id="x9_35" class="vn">35</span> Et vox facta est de nube, dicens : Hic est Filius meus dilectus, ipsum audite.
<span id="x9_36" class="vn">36</span> Et dum fieret vox, inventus est Jesus solus. Et ipsi tacuerunt, et nemini dixerunt in illis diebus quidquam ex his quæ viderant.<br class="calibre6"/><br class="calibre6"/>
<span id="x9_37" class="vn">37</span> Factum est autem in sequenti die, descendentibus illis de monte, occurrit illis turba multa.
<span id="x9_38" class="vn">38</span> Et ecce vir de turba exclamavit, dicens : Magister, obsecro te, respice in filium meum quia unicus est mihi :
<span id="x9_39" class="vn">39</span> et ecce spiritus apprehendit eum, et subito clamat, et elidit, et dissipat eum cum spuma, et vix discedit dilanians eum :
<span id="x9_40" class="vn">40</span> et rogavi discipulos tuos ut ejicerent illum, et non potuerunt.
<span id="x9_41" class="vn">41</span> Respondens autem Jesus, dixit : O generatio infidelis, et perversa, usquequo ero apud vos, et patiar vos ? adduc huc filium tuum.
<span id="x9_42" class="vn">42</span> Et cum accederet, elisit illum dæmonium, et dissipavit.
<span id="x9_43" class="vn">43</span> Et increpavit Jesus spiritum immundum, et sanavit puerum, et reddidit illum patri ejus.<br class="calibre6"/><br class="calibre6"/>
<span id="x9_44" class="vn">44</span> Stupebant autem omnes in magnitudine Dei : omnibusque mirantibus in omnibus quæ faciebat, dixit ad discipulos suos : Ponite vos in cordibus vestris sermones istos : Filius enim hominis futurum est ut tradatur in manus hominum.
<span id="x9_45" class="vn">45</span> At illi ignorabant verbum istud, et erat velatum ante eos ut non sentirent illud : et timebant eum interrogare de hoc verbo.<br class="calibre6"/><br class="calibre6"/>
<span id="x9_46" class="vn">46</span> Intravit autem cogitatio in eos quis eorum major esset.
<span id="x9_47" class="vn">47</span> At Jesus videns cogitationes cordis illorum, apprehendit puerum, et statuit illum secus se,
<span id="x9_48" class="vn">48</span> et ait illis : Quicumque susceperit puerum istum in nomine meo, me recipit : et quicumque me receperit, recipit eum qui me misit. Nam qui minor est inter vos omnes, hic major est.<br class="calibre6"/><br class="calibre6"/>
<span id="x9_49" class="vn">49</span> Respondens autem Joannes dixit : Præceptor, vidimus quemdam in nomine tuo ejicientem dæmonia, et prohibuimus eum : quia non sequitur nobiscum.
<span id="x9_50" class="vn">50</span> Et ait ad illum Jesus : Nolite prohibere : qui enim non est adversum vos, pro vobis est.<br class="calibre6"/><br class="calibre6"/>
<span id="x9_51" class="vn">51</span> Factum est autem dum complerentur dies assumptionis ejus, et ipse faciem suam firmavit ut iret in Jerusalem.
<span id="x9_52" class="vn">52</span> Et misit nuntios ante conspectum suum : et euntes intraverunt in civitatem Samaritanorum ut parerent illi.
<span id="x9_53" class="vn">53</span> Et non receperunt eum, quia facies ejus erat euntis in Jerusalem.
<span id="x9_54" class="vn">54</span> Cum vidissent autem discipuli ejus Jacobus et Joannes, dixerunt : Domine, vis dicimus ut ignis descendat de cælo, et consumat illos ?
<span id="x9_55" class="vn">55</span> Et conversus increpavit illos, dicens : Nescitis cujus spiritus estis.
<span id="x9_56" class="vn">56</span> Filius hominis non venit animas perdere, sed salvare. Et abierunt in aliud castellum.<br class="calibre6"/><br class="calibre6"/>
<span id="x9_57" class="vn">57</span> Factum est autem : ambulantibus illis in via, dixit quidam ad illum : Sequar te quocumque ieris.
<span id="x9_58" class="vn">58</span> Dixit illi Jesus : Vulpes foveas habent, et volucres cæli nidos : Filius autem hominis non habet ubi caput reclinet.
<span id="x9_59" class="vn">59</span> Ait autem ad alterum : Sequere me : ille autem dixit : Domine, permitte mihi primum ire, et sepelire patrem meum.
<span id="x9_60" class="vn">60</span> Dixitque ei Jesus : Sine ut mortui sepeliant mortuos suos : tu autem vade, et annuntia regnum Dei.
<span id="x9_61" class="vn">61</span> Et ait alter : Sequar te Domine, sed permitte mihi primum renuntiare his quæ domi sunt.
<span id="x9_62" class="vn">62</span> Ait ad illum Jesus : Nemo mittens manum suam ad aratrum, et respiciens retro, aptus est regno Dei.
</div><div class="calibre5" id="calibre_pb_9"></div></body></html>
