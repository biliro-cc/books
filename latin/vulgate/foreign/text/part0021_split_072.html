<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c72" id="c72"><span class="chapter-num">72</span></a> <span id="x72_1" class="vn">1</span> Psalmus Asaph. <div class="poetry">Quam bonus Israël Deus,<br class="calibre6"/> his qui recto sunt corde !<br class="calibre6"/>
<span id="x72_2" class="vn">2</span> Mei autem pene moti sunt pedes,<br class="calibre6"/> pene effusi sunt gressus mei :<br class="calibre6"/>
<span id="x72_3" class="vn">3</span> quia zelavi super iniquos,<br class="calibre6"/> pacem peccatorum videns.<br class="calibre6"/>
<span id="x72_4" class="vn">4</span> Quia non est respectus morti eorum,<br class="calibre6"/> et firmamentum in plaga eorum.<br class="calibre6"/>
<span id="x72_5" class="vn">5</span> In labore hominum non sunt,<br class="calibre6"/> et cum hominibus non flagellabuntur.<br class="calibre6"/>
<span id="x72_6" class="vn">6</span> Ideo tenuit eos superbia ;<br class="calibre6"/> operti sunt iniquitate et impietate sua.<br class="calibre6"/>
<span id="x72_7" class="vn">7</span> Prodiit quasi ex adipe iniquitas eorum ;<br class="calibre6"/> transierunt in affectum cordis.<br class="calibre6"/>
<span id="x72_8" class="vn">8</span> Cogitaverunt et locuti sunt nequitiam ;<br class="calibre6"/> iniquitatem in excelso locuti sunt.<br class="calibre6"/>
<span id="x72_9" class="vn">9</span> Posuerunt in cælum os suum,<br class="calibre6"/> et lingua eorum transivit in terra.<br class="calibre6"/>
<span id="x72_10" class="vn">10</span> Ideo convertetur populus meus hic,<br class="calibre6"/> et dies pleni invenientur in eis.<br class="calibre6"/>
<span id="x72_11" class="vn">11</span> Et dixerunt : Quomodo scit Deus,<br class="calibre6"/> et si est scientia in excelso ?<br class="calibre6"/>
<span id="x72_12" class="vn">12</span> Ecce ipsi peccatores, et abundantes in sæculo<br class="calibre6"/> obtinuerunt divitias.<br class="calibre6"/>
<span id="x72_13" class="vn">13</span> Et dixi : Ergo sine causa justificavi cor meum,<br class="calibre6"/> et lavi inter innocentes manus meas,<br class="calibre6"/>
<span id="x72_14" class="vn">14</span> et fui flagellatus tota die,<br class="calibre6"/> et castigatio mea in matutinis.<br class="calibre6"/>
<span id="x72_15" class="vn">15</span> Si dicebam : Narrabo sic ;<br class="calibre6"/> ecce nationem filiorum tuorum reprobavi.<br class="calibre6"/>
<span id="x72_16" class="vn">16</span> Existimabam ut cognoscerem hoc ;<br class="calibre6"/> labor est ante me :<br class="calibre6"/>
<span id="x72_17" class="vn">17</span> donec intrem in sanctuarium Dei,<br class="calibre6"/> et intelligam in novissimis eorum.<br class="calibre6"/>
<span id="x72_18" class="vn">18</span> Verumtamen propter dolos posuisti eis ;<br class="calibre6"/> dejecisti eos dum allevarentur.<br class="calibre6"/>
<span id="x72_19" class="vn">19</span> Quomodo facti sunt in desolationem ?<br class="calibre6"/> subito defecerunt : perierunt propter iniquitatem suam.<br class="calibre6"/>
<span id="x72_20" class="vn">20</span> Velut somnium surgentium, Domine,<br class="calibre6"/> in civitate tua imaginem ipsorum ad nihilum rediges.<br class="calibre6"/>
<span id="x72_21" class="vn">21</span> Quia inflammatum est cor meum,<br class="calibre6"/> et renes mei commutati sunt ;<br class="calibre6"/>
<span id="x72_22" class="vn">22</span> et ego ad nihilum redactus sum, et nescivi :<br class="calibre6"/>
<span id="x72_23" class="vn">23</span> ut jumentum factus sum apud te,<br class="calibre6"/> et ego semper tecum.<br class="calibre6"/>
<span id="x72_24" class="vn">24</span> Tenuisti manum dexteram meam,<br class="calibre6"/> et in voluntate tua deduxisti me,<br class="calibre6"/> et cum gloria suscepisti me.<br class="calibre6"/>
<span id="x72_25" class="vn">25</span> Quid enim mihi est in cælo ?<br class="calibre6"/> et a te quid volui super terram ?<br class="calibre6"/>
<span id="x72_26" class="vn">26</span> Defecit caro mea et cor meum ;<br class="calibre6"/> Deus cordis mei, et pars mea, Deus in æternum.<br class="calibre6"/>
<span id="x72_27" class="vn">27</span> Quia ecce qui elongant se a te peribunt ;<br class="calibre6"/> perdidisti omnes qui fornicantur abs te.<br class="calibre6"/>
<span id="x72_28" class="vn">28</span> Mihi autem adhærere Deo bonum est ;<br class="calibre6"/> ponere in Domino Deo spem meam :<br class="calibre6"/> ut annuntiem omnes prædicationes tuas<br class="calibre6"/> in portis filiæ Sion.</div>
</div><div class="calibre5" id="calibre_pb_72"></div></body></html>
