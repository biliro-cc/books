<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Locutusque est Dominus ad Moysen, dicens :
<span id="x14_2" class="vn">2</span> Hic est ritus leprosi, quando mundandus est. Adducetur ad sacerdotem :
<span id="x14_3" class="vn">3</span> qui egressus de castris, cum invenerit lepram esse mundatam,
<span id="x14_4" class="vn">4</span> præcipiet ei, qui purificatur, ut offerat duos passeres vivos pro se, quibus vesci licitum est, et lignum cedrinum, vermiculumque et hyssopum.
<span id="x14_5" class="vn">5</span> Et unum ex passeribus immolari jubebit in vase fictili super aquas viventes :
<span id="x14_6" class="vn">6</span> alium autem vivum cum ligno cedrino, et cocco et hyssopo, tinget in sanguine passeris immolati,
<span id="x14_7" class="vn">7</span> quo asperget illum, qui mundandus est, septies, ut jure purgetur : et dimittet passerem vivum, ut in agrum avolet.
<span id="x14_8" class="vn">8</span> Cumque laverit homo vestimenta sua, radet omnes pilos corporis, et lavabitur aqua : purificatusque ingredietur castra, ita dumtaxat ut maneat extra tabernaculum suum septem diebus,
<span id="x14_9" class="vn">9</span> et die septimo radet capillos capitis, barbamque et supercilia, ac totius corporis pilos. Et lotis rursum vestibus et corpore,
<span id="x14_10" class="vn">10</span> die octavo assumet duos agnos immaculatos, et ovem anniculam absque macula, et tres decimas similæ in sacrificium, quæ conspersa sit oleo, et seorsum olei sextarium.
<span id="x14_11" class="vn">11</span> Cumque sacerdos purificans hominem, statuerit eum, et hæc omnia coram Domino in ostio tabernaculi testimonii,
<span id="x14_12" class="vn">12</span> tollet agnum et offeret eum pro delicto, oleique sextarium : et oblatis ante Dominum omnibus,
<span id="x14_13" class="vn">13</span> immolabit agnum, ubi solet immolari hostia pro peccato, et holocaustum, id est, in loco sancto. Sicut enim pro peccato, ita et pro delicto ad sacerdotem pertinet hostia : Sancta sanctorum est.
<span id="x14_14" class="vn">14</span> Assumensque sacerdos de sanguine hostiæ, quæ immolata est pro delicto, ponet super extremum auriculæ dextræ ejus qui mundatur, et super pollices manus dextræ et pedis :
<span id="x14_15" class="vn">15</span> et de olei sextario mittet in manum suam sinistram,
<span id="x14_16" class="vn">16</span> tingetque digitum dextrum in eo, et asperget coram Domino septies.
<span id="x14_17" class="vn">17</span> Quod autem reliquum est olei in læva manu, fundet super extremum auriculæ dextræ ejus qui mundatur, et super pollices manus ac pedis dextri, et super sanguinem qui effusus est pro delicto,
<span id="x14_18" class="vn">18</span> et super caput ejus.
<span id="x14_19" class="vn">19</span> Rogabitque pro eo coram Domino, et faciet sacrificium pro peccato : tunc immolabit holocaustum,
<span id="x14_20" class="vn">20</span> et ponet illud in altari cum libamentis suis, et homo rite mundabitur.<br class="calibre6"/><br class="calibre6"/>
<span id="x14_21" class="vn">21</span> Quod si pauper est, et non potest manus ejus invenire quæ dicta sunt pro delicto, assumet agnum ad oblationem, ut roget pro eo sacerdos, decimamque partem similæ conspersæ oleo in sacrificium, et olei sextarium,
<span id="x14_22" class="vn">22</span> duosque turtures sive duos pullos columbæ, quorum unus sit pro peccato, et alter in holocaustum :
<span id="x14_23" class="vn">23</span> offeretque ea die octavo purificationis suæ sacerdoti, ad ostium tabernaculi testimonii coram Domino.
<span id="x14_24" class="vn">24</span> Qui suscipiens agnum pro delicto et sextarium olei, levabit simul :
<span id="x14_25" class="vn">25</span> immolatoque agno, de sanguine ejus ponet super extremum auriculæ dextræ illius qui mundatur, et super pollices manus ejus ac pedis dextri :
<span id="x14_26" class="vn">26</span> olei vero partem mittet in manum suam sinistram,
<span id="x14_27" class="vn">27</span> in quo tingens digitum dextræ manus asperget septies coram Domino :
<span id="x14_28" class="vn">28</span> tangetque extremum dextræ auriculæ illius qui mundatur, et pollices manus ac pedis dextri, in loco sanguinis qui effusus est pro delicto :
<span id="x14_29" class="vn">29</span> reliquam autem partem olei, quæ est in sinistra manu, mittet super caput purificati, ut placet pro eo Dominum :
<span id="x14_30" class="vn">30</span> et turturem sive pullum columbæ offeret,
<span id="x14_31" class="vn">31</span> unum pro delicto, et alterum in holocaustum cum libamentis suis.
<span id="x14_32" class="vn">32</span> Hoc est sacrificium leprosi, qui habere non potest omnia in emundationem sui.<br class="calibre6"/><br class="calibre6"/>
<span id="x14_33" class="vn">33</span> Locutusque est Dominus ad Moysen et Aaron, dicens :
<span id="x14_34" class="vn">34</span> Cum ingressi fueritis terram Chanaan, quam ego dabo vobis in possessionem, si fuerit plaga lepræ in ædibus,
<span id="x14_35" class="vn">35</span> ibit cujus est domus, nuntians sacerdoti, et dicet : Quasi plaga lepræ videtur mihi esse in domo mea.
<span id="x14_36" class="vn">36</span> At ille præcipiet ut efferant universa de domo, priusquam ingrediatur eam, et videat utrum leprosa sit, ne immunda fiant omnia quæ in domo sunt. Intrabitque postea ut consideret lepram domus :
<span id="x14_37" class="vn">37</span> et cum viderit in parietibus illius quasi valliculas pallore sive rubore deformes, et humiliores superficie reliqua,
<span id="x14_38" class="vn">38</span> egredietur ostium domus, et statim claudet illam septem diebus.
<span id="x14_39" class="vn">39</span> Reversusque die septimo, considerabit eam : si invenerit crevisse lepram,
<span id="x14_40" class="vn">40</span> jubebit erui lapides in quibus lepra est, et projici eos extra civitatem in locum immundum :
<span id="x14_41" class="vn">41</span> domum autem ipsam radi intrinsecus per circuitum, et spargi pulverem rasuræ extra urbem in locum immundum,
<span id="x14_42" class="vn">42</span> lapidesque alios reponi pro his qui ablati fuerint, et luto alio liniri domum.
<span id="x14_43" class="vn">43</span> Sin autem postquam eruti sunt lapides, et pulvis erasus, et alia terra lita,
<span id="x14_44" class="vn">44</span> ingressus sacerdos viderit reversam lepram, et parietes respersos maculis, lepra est perseverans, et immunda domus :
<span id="x14_45" class="vn">45</span> quam statim destruent, et lapides ejus ac ligna, atque universum pulverem projicient extra oppidum in locum immundum.
<span id="x14_46" class="vn">46</span> Qui intraverit domum quando clausa est, immundus erit usque ad vesperum :
<span id="x14_47" class="vn">47</span> et qui dormierit in ea, et comederit quippiam, lavabit vestimenta sua.<br class="calibre6"/><br class="calibre6"/>
<span id="x14_48" class="vn">48</span> Quod si introiens sacerdos viderit lepram non crevisse in domo, postquam denuo lita fuerit, purificabit eam reddita sanitate :
<span id="x14_49" class="vn">49</span> et in purificationem ejus sumet duos passeres, lignumque cedrinum, et vermiculum atque hyssopum :
<span id="x14_50" class="vn">50</span> et immolato uno passere in vase fictili super aquas vivas,
<span id="x14_51" class="vn">51</span> tollet lignum cedrinum, et hyssopum, et coccum, et passerem vivum, et tinget omnia in sanguine passeris immolati, atque in aquis viventibus, et asperget domum septies,
<span id="x14_52" class="vn">52</span> purificabitque eam tam in sanguine passeris quam in aquis viventibus, et in passere vivo, lignoque cedrino et hyssopo atque vermiculo.
<span id="x14_53" class="vn">53</span> Cumque dimiserit passerem avolare in agrum libere, orabit pro domo, et jure mundabitur.
<span id="x14_54" class="vn">54</span> Ista est lex omnis lepræ et percussuræ,
<span id="x14_55" class="vn">55</span> lepræ vestium et domorum,
<span id="x14_56" class="vn">56</span> cicatricis et erumpentium papularum, lucentis maculæ, et in varias species, coloribus immutatis,
<span id="x14_57" class="vn">57</span> ut possit sciri quo tempore mundum quid, vel immundum sit.
</div><div class="calibre5" id="calibre_pb_14"></div></body></html>
