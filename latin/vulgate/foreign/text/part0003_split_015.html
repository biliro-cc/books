<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a> <span id="x15_1" class="vn">1</span> Locutusque est Dominus ad Moysen et Aaron, dicens :
<span id="x15_2" class="vn">2</span> Loquimini filiis Israël, et dicite eis : Vir, qui patitur fluxum seminis, immundus erit.
<span id="x15_3" class="vn">3</span> Et tunc judicabitur huic vitio subjacere, cum per singula momenta adhæserit carni ejus, atque concreverit fœdus humor.
<span id="x15_4" class="vn">4</span> Omne stratum, in quo dormierit, immundum erit, et ubicumque sederit.
<span id="x15_5" class="vn">5</span> Si quis hominum tetigerit lectum ejus, lavabit vestimenta sua, et ipse lotus aqua, immundus erit usque ad vesperum.
<span id="x15_6" class="vn">6</span> Si sederit ubi ille sederat, et ipse lavabit vestimenta sua : et lotus aqua, immundus erit usque ad vesperum.
<span id="x15_7" class="vn">7</span> Qui tetigerit carnem ejus, lavabit vestimenta sua : et ipse lotus aqua, immundus erit usque ad vesperum.
<span id="x15_8" class="vn">8</span> Si salivam hujuscemodi homo jecerit super eum qui mundus est, lavabit vestimenta sua : et lotus aqua, immundus erit usque ad vesperum.
<span id="x15_9" class="vn">9</span> Sagma, super quo sederit, immundum erit :
<span id="x15_10" class="vn">10</span> et quidquid sub eo fuerit, qui fluxum seminis patitur, pollutum erit usque ad vesperum. Qui portaverit horum aliquid, lavabit vestimenta sua : et ipse lotus aqua, immundus erit usque ad vesperum.
<span id="x15_11" class="vn">11</span> Omnis, quem tetigerit qui talis est, non lotis ante manibus, lavabit vestimenta sua, et lotus aqua, immundus erit usque ad vesperum.
<span id="x15_12" class="vn">12</span> Vas fictile quod tetigerit confringetur : vas autem ligneum lavabitur aqua.<br class="calibre6"/><br class="calibre6"/>
<span id="x15_13" class="vn">13</span> Si sanatus fuerit qui hujuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus.
<span id="x15_14" class="vn">14</span> Die autem octavo sumet duos turtures, aut duos pullos columbæ, et veniet in conspectum Domini ad ostium tabernaculi testimonii, dabitque eos sacerdoti :
<span id="x15_15" class="vn">15</span> qui faciet unum pro peccato et alterum in holocaustum : rogabitque pro eo coram Domino, ut emundetur a fluxi seminis sui.
<span id="x15_16" class="vn">16</span> Vir de quo egreditur semen coitus, lavabit aqua omne corpus suum : et immundus erit usque ad vesperum.
<span id="x15_17" class="vn">17</span> Vestem et pellem, quam habuerit, lavabit aqua, et immunda erit usque ad vesperum.
<span id="x15_18" class="vn">18</span> Mulier, cum qua coierit, lavabitur aqua, et immunda erit usque ad vesperum.<br class="calibre6"/><br class="calibre6"/>
<span id="x15_19" class="vn">19</span> Mulier, quæ redeunte mense patitur fluxum sanguinis, septem diebus separabitur.
<span id="x15_20" class="vn">20</span> Omnis qui tetigerit eam, immundus erit usque ad vesperum :
<span id="x15_21" class="vn">21</span> et in quo dormierit vel sederit diebus separationis suæ, polluetur.
<span id="x15_22" class="vn">22</span> Qui tetigerit lectum ejus, lavabit vestimenta sua : et ipse lotus aqua, immundus erit usque ad vesperum.
<span id="x15_23" class="vn">23</span> Omne vas, super quo illa sederit, quisquis attigerit, lavabit vestimenta sua : et ipse lotus aqua, pollutus erit usque ad vesperum.
<span id="x15_24" class="vn">24</span> Si coierit cum ea vir tempore sanguinis menstrualis, immundus erit septem diebus : et omne stratum, in quo dormierit, polluetur.
<span id="x15_25" class="vn">25</span> Mulier, quæ patitur multis diebus fluxum sanguinis non in tempore menstruali, vel quæ post menstruum sanguinem fluere non cessat, quamdiu subjacet huic passioni, immunda erit quasi sit in tempore menstruo.
<span id="x15_26" class="vn">26</span> Omne stratum, in quo dormierit, et vas in quo sederit, pollutum erit.
<span id="x15_27" class="vn">27</span> Quicumque tetigerit ea, lavabit vestimenta sua : et ipse lotus aqua, immundus erit usque ad vesperam.
<span id="x15_28" class="vn">28</span> Si steterit sanguis, et fluere cessaverit, numerabit septem dies purificationis suæ :
<span id="x15_29" class="vn">29</span> et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii :
<span id="x15_30" class="vn">30</span> qui unum faciet pro peccato, et alterum in holocaustum, rogabitque pro ea coram Domino, et pro fluxu immunditiæ ejus.
<span id="x15_31" class="vn">31</span> Docebitis ergo filios Israël ut caveant immunditiam, et non moriantur in sordibus suis, cum polluerint tabernaculum meum quod est inter eos.
<span id="x15_32" class="vn">32</span> Ista est lex ejus, qui patitur fluxum seminis, et qui polluitur coitu,
<span id="x15_33" class="vn">33</span> et quæ menstruis temporibus separatur, vel quæ jugi fluit sanguine, et hominis qui dormierit cum ea.
</div><div class="calibre5" id="calibre_pb_15"></div></body></html>
