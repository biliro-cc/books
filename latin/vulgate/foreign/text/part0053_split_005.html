<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat.
<span id="x5_2" class="vn">2</span> Et vos inflati estis : et non magis luctum habuistis ut tollatur de medio vestrum qui hoc opus fecit.
<span id="x5_3" class="vn">3</span> Ego quidem absens corpore, præsens autem spiritu, jam judicavi ut præsens eum, qui sic operatus est,
<span id="x5_4" class="vn">4</span> in nomine Domini nostri Jesu Christi, congregatis vobis et meo spiritu, cum virtute Domini nostri Jesu,
<span id="x5_5" class="vn">5</span> tradere hujusmodi Satanæ in interitum carnis, ut spiritus salvus sit in die Domini nostri Jesu Christi.<br class="calibre6"/><br class="calibre6"/>
<span id="x5_6" class="vn">6</span> Non est bona gloriatio vestra. Nescitis quia modicum fermentum totam massam corrumpit ?
<span id="x5_7" class="vn">7</span> Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus.
<span id="x5_8" class="vn">8</span> Itaque epulemur : non in fermento veteri, neque in fermento malitiæ et nequitiæ : sed in azymis sinceritatis et veritatis.
<span id="x5_9" class="vn">9</span> Scripsi in epistola : Ne commisceamini fornicariis :
<span id="x5_10" class="vn">10</span> non utique fornicariis hujus mundi, aut avaris, aut rapacibus, aut idolis servientibus : alioquin debueratis de hoc mundo exiisse.
<span id="x5_11" class="vn">11</span> Nunc autem scripsi vobis non commisceri : si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere.
<span id="x5_12" class="vn">12</span> Quid enim mihi de iis qui foris sunt, judicare ? nonne de iis qui intus sunt, vos judicatis ?
<span id="x5_13" class="vn">13</span> nam eos qui foris sunt, Deus judicabit. Auferte malum ex vobis ipsis.
</div><div class="calibre5" id="calibre_pb_5"></div></body></html>
