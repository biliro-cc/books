<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Habacuc - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Oratio Habacuc prophetæ, pro ignorantiis.<br class="calibre6"/><br class="calibre6"/>
<div class="poetry"><span id="x3_2" class="vn">2</span> Domine, audivi auditionem tuam, et timui.<br class="calibre6"/> Domine, opus tuum, in medio annorum vivifica illud ;<br class="calibre6"/> in medio annorum notum facies :<br class="calibre6"/> cum iratus fueris, misericordiæ recordaberis.<br class="calibre6"/>
<span id="x3_3" class="vn">3</span> Deus ab austro veniet,<br class="calibre6"/> et Sanctus de monte Pharan :<br class="calibre6"/> operuit cælos gloria ejus,<br class="calibre6"/> et laudis ejus plena est terra.<br class="calibre6"/>
<span id="x3_4" class="vn">4</span> Splendor ejus ut lux erit,<br class="calibre6"/> cornua in manibus ejus :<br class="calibre6"/> ibi abscondita est fortitudo ejus.<br class="calibre6"/>
<span id="x3_5" class="vn">5</span> Ante faciem ejus ibit mors,<br class="calibre6"/> et egredietur diabolus ante pedes ejus.<br class="calibre6"/>
<span id="x3_6" class="vn">6</span> Stetit, et mensus est terram ;<br class="calibre6"/> aspexit, et dissolvit gentes,<br class="calibre6"/> et contriti sunt montes sæculi :<br class="calibre6"/> incurvati sunt colles mundi ab itineribus æternitatis ejus.<br class="calibre6"/>
<span id="x3_7" class="vn">7</span> Pro iniquitate vidi tentoria Æthiopiæ ;<br class="calibre6"/> turbabuntur pelles terræ Madian.<br class="calibre6"/>
<span id="x3_8" class="vn">8</span> Numquid in fluminibus iratus es, Domine ?<br class="calibre6"/> aut in fluminibus furor tuus ?<br class="calibre6"/> vel in mari indignatio tua ?<br class="calibre6"/> Qui ascendes super equos tuos, et quadrigæ tuæ salvatio.<br class="calibre6"/>
<span id="x3_9" class="vn">9</span> Suscitans suscitabis arcum tuum,<br class="calibre6"/> juramenta tribubus quæ locutus es ;<br class="calibre6"/> fluvios scindes terræ.<br class="calibre6"/>
<span id="x3_10" class="vn">10</span> Viderunt te, et doluerunt montes ;<br class="calibre6"/> gurges aquarum transiit :<br class="calibre6"/> dedit abyssus vocem suam ;<br class="calibre6"/> altitudo manus suas levavit.<br class="calibre6"/>
<span id="x3_11" class="vn">11</span> Sol et luna steterunt in habitaculo suo :<br class="calibre6"/> in luce sagittarum tuarum ibunt,<br class="calibre6"/> in splendore fulgurantis hastæ tuæ.<br class="calibre6"/>
<span id="x3_12" class="vn">12</span> In fremitu conculcabis terram ;<br class="calibre6"/> in furore obstupefacies gentes.<br class="calibre6"/>
<span id="x3_13" class="vn">13</span> Egressus es in salutem populi tui,<br class="calibre6"/> in salutem cum christo tuo :<br class="calibre6"/> percussisti caput de domo impii,<br class="calibre6"/> denudasti fundamentum ejus usque ad collum.<br class="calibre6"/>
<span id="x3_14" class="vn">14</span> Maledixisti sceptris ejus,<br class="calibre6"/> capiti bellatorum ejus,<br class="calibre6"/> venientibus ut turbo ad dispergendum me :<br class="calibre6"/> exsultatio eorum, sicut ejus qui devorat pauperem in abscondito.<br class="calibre6"/>
<span id="x3_15" class="vn">15</span> Viam fecisti in mari equis tuis,<br class="calibre6"/> in luto aquarum multarum.<br class="calibre6"/>
<span id="x3_16" class="vn">16</span> Audivi, et conturbatus est venter meus ;<br class="calibre6"/> a voce contremuerunt labia mea.<br class="calibre6"/> Ingrediatur putredo in ossibus meis,<br class="calibre6"/> et subter me scateat :<br class="calibre6"/> ut requiescam in die tribulationis,<br class="calibre6"/> ut ascendam ad populum accinctum nostrum.<br class="calibre6"/>
<span id="x3_17" class="vn">17</span> Ficus enim non florebit,<br class="calibre6"/> et non erit germen in vineis ;<br class="calibre6"/> mentietur opus olivæ,<br class="calibre6"/> et arva non afferent cibum :<br class="calibre6"/> abscindetur de ovili pecus,<br class="calibre6"/> et non erit armentum in præsepibus.<br class="calibre6"/>
<span id="x3_18" class="vn">18</span> Ego autem in Domino gaudebo ;<br class="calibre6"/> et exsultabo in Deo Jesu meo.<br class="calibre6"/>
<span id="x3_19" class="vn">19</span> Deus Dominus fortitudo mea,<br class="calibre6"/> et ponet pedes meos quasi cervorum :<br class="calibre6"/> et super excelsa mea deducet me<br class="calibre6"/> victor in psalmis canentem.</div></div>
</body></html>
