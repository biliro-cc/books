<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Hæc sunt nomina filiorum Israël qui ingressi sunt in Ægyptum cum Jacob : singuli cum domibus suis introierunt :
<span id="x1_2" class="vn">2</span> Ruben, Simeon, Levi, Judas,
<span id="x1_3" class="vn">3</span> Issachar, Zabulon et Benjamin,
<span id="x1_4" class="vn">4</span> Dan et Nephthali, Gad et Aser.
<span id="x1_5" class="vn">5</span> Erant igitur omnes animæ eorum qui egressi sunt de femore Jacob, septuaginta : Joseph autem in Ægypto erat.
<span id="x1_6" class="vn">6</span> Quo mortuo, et universis fratribus ejus, omnique cognatione illa,
<span id="x1_7" class="vn">7</span> filii Israël creverunt, et quasi germinantes multiplicati sunt : ac roborati nimis, impleverunt terram.<br class="calibre6"/><br class="calibre6"/>
<span id="x1_8" class="vn">8</span> Surrexit interea rex novus super Ægyptum, qui ignorabat Joseph.
<span id="x1_9" class="vn">9</span> Et ait ad populum suum : Ecce, populus filiorum Israël multus, et fortior nobis est.
<span id="x1_10" class="vn">10</span> Venite, sapienter opprimamus eum, ne forte multiplicetur : et si ingruerit contra nos bellum, addatur inimicis nostris, expugnatisque nobis egrediatur de terra.
<span id="x1_11" class="vn">11</span> Præposuit itaque eis magistros operum, ut affligerent eos oneribus : ædificaveruntque urbes tabernaculorum Pharaoni, Phithom et Ramesses.
<span id="x1_12" class="vn">12</span> Quantoque opprimebant eos, tanto magis multiplicabantur, et crescebant :
<span id="x1_13" class="vn">13</span> oderantque filios Israël Ægyptii, et affligebant illudentes eis,
<span id="x1_14" class="vn">14</span> atque ad amaritudinem perducebant vitam eorum operibus duris luti et lateris, omnique famulatu, quo in terræ operibus premebantur.
<span id="x1_15" class="vn">15</span> Dixit autem rex Ægypti obstetricibus Hebræorum, quarum una vocabatur Sephora, altera Phua,
<span id="x1_16" class="vn">16</span> præcipiens eis : Quando obstetricabitis Hebræas, et partus tempus advenerit : si masculus fuerit, interficite eum : si femina, reservate.
<span id="x1_17" class="vn">17</span> Timuerunt autem obstetrices Deum, et non fecerunt juxta præceptum regis Ægypti, sed conservabant mares.
<span id="x1_18" class="vn">18</span> Quibus ad se accersitis, rex ait : Quidnam est hoc quod facere voluistis, ut pueros servaretis ?
<span id="x1_19" class="vn">19</span> Quæ responderunt : Non sunt Hebreæ sicut ægyptiæ mulieres : ipsæ enim obstetricandi habent scientiam, et priusquam veniamus ad eas, pariunt.
<span id="x1_20" class="vn">20</span> Bene ergo fecit Deus obstetricibus : et crevit populus, confortatusque est nimis.
<span id="x1_21" class="vn">21</span> Et quia timuerunt obstetrices Deum, ædificavit eis domos.
<span id="x1_22" class="vn">22</span> Præcepit ergo Pharao omni populo suo, dicens : Quidquid masculini sexus natum fuerit, in flumen projicite : quidquid feminini, reservate.
</div><div class="calibre5" id="calibre_pb_1"></div></body></html>
