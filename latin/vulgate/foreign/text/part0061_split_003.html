<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Fidelis sermo : si quis episcopatum desiderat, bonum opus desiderat.
<span id="x3_2" class="vn">2</span> Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,
<span id="x3_3" class="vn">3</span> non vinolentum, non percussorem, sed modestum : non litigiosum, non cupidum, sed
<span id="x3_4" class="vn">4</span> suæ domui bene præpositum : filios habentem subditos cum omni castitate.
<span id="x3_5" class="vn">5</span> Si quis autem domui suæ præesse nescit, quomodo ecclesiæ Dei diligentiam habebit ?
<span id="x3_6" class="vn">6</span> Non neophytum : ne in superbiam elatus, in judicium incidat diaboli.
<span id="x3_7" class="vn">7</span> Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.
<span id="x3_8" class="vn">8</span> Diaconos similiter pudicos, non bilingues, non multo vino deditos, non turpe lucrum sectantes :
<span id="x3_9" class="vn">9</span> habentes mysterium fidei in conscientia pura.
<span id="x3_10" class="vn">10</span> Et hi autem probentur primum : et sic ministrent, nullum crimen habentes.
<span id="x3_11" class="vn">11</span> Mulieres similiter pudicas, non detrahentes, sobrias, fideles in omnibus.
<span id="x3_12" class="vn">12</span> Diaconi sint unius uxoris viri, qui filiis suis bene præsint, et suis domibus.
<span id="x3_13" class="vn">13</span> Qui enim bene ministraverint, gradum bonum sibi acquirent, et multam fiduciam in fide, quæ est in Christo Jesu.<br class="calibre6"/><br class="calibre6"/>
<span id="x3_14" class="vn">14</span> Hæc tibi scribo, sperans me ad te venire cito :
<span id="x3_15" class="vn">15</span> si autem tardavero, ut scias quomodo oporteat te in domo Dei conversari, quæ est ecclesia Dei vivi, columna et firmamentum veritatis.
<span id="x3_16" class="vn">16</span> Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, prædicatum est gentibus, creditum est in mundo, assumptum est in gloria.
</div><div class="calibre5" id="calibre_pb_3"></div></body></html>
