<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a><div class="poetry"> <span id="x16_1" class="vn">1</span> Propter hæc et per his similia passi sunt digne tormenta,<br class="calibre6"/> et per multitudinem bestiarum exterminati sunt.<br class="calibre6"/>
<span id="x16_2" class="vn">2</span> Pro quibus tormentis bene disposuisti populum tuum,<br class="calibre6"/> quibus dedisti concupiscentiam delectamenti sui novum saporem,<br class="calibre6"/> escam parans eis ortygometram :<br class="calibre6"/>
<span id="x16_3" class="vn">3</span> ut illi quidem, concupiscentes escam<br class="calibre6"/> propter ea quæ illis ostensa et missa sunt,<br class="calibre6"/> etiam a necessaria concupiscentia averterentur.<br class="calibre6"/> Hi autem in brevi inopes facti, novam gustaverunt escam.<br class="calibre6"/>
<span id="x16_4" class="vn">4</span> Oportebat enim illis sine excusatione quidem<br class="calibre6"/> supervenire interitum exercentibus tyrannidem ;<br class="calibre6"/> his autem tantum ostendere<br class="calibre6"/> quemadmodum inimici eorum exterminabantur.<br class="calibre6"/>
<span id="x16_5" class="vn">5</span> Etenim cum illis supervenit sæva bestiarum ira,<br class="calibre6"/> morsibus perversorum colubrorum exterminabantur.<br class="calibre6"/>
<span id="x16_6" class="vn">6</span> Sed non in perpetuum ira tua permansit,<br class="calibre6"/> sed ad correptionem in brevi turbati sunt,<br class="calibre6"/> signum habentes salutis ad commemorationem mandati legis tuæ.<br class="calibre6"/>
<span id="x16_7" class="vn">7</span> Qui enim conversus est,<br class="calibre6"/> non per hoc quod videbat sanabatur,<br class="calibre6"/> sed per te, omnium salvatorem.<br class="calibre6"/>
<span id="x16_8" class="vn">8</span> In hoc autem ostendisti inimicis nostris<br class="calibre6"/> quia tu es qui liberas ab omni malo.<br class="calibre6"/>
<span id="x16_9" class="vn">9</span> Illos enim locustarum et muscarum occiderunt morsus,<br class="calibre6"/> et non est inventa sanitas animæ illorum,<br class="calibre6"/> quia digni erant ab hujuscemodi exterminari.<br class="calibre6"/>
<span id="x16_10" class="vn">10</span> Filios autem tuos nec draconum venenatorum vicerunt dentes :<br class="calibre6"/> misericordia enim tua adveniens sanabat illos.<br class="calibre6"/>
<span id="x16_11" class="vn">11</span> In memoria enim sermonum tuorum examinabantur,<br class="calibre6"/> et velociter salvabantur :<br class="calibre6"/> ne in altam incidentes oblivionem<br class="calibre6"/> non possent tuo uti adjutorio.<br class="calibre6"/>
<span id="x16_12" class="vn">12</span> Etenim neque herba, neque malagma sanavit eos :<br class="calibre6"/> sed tuus, Domine, sermo, qui sanat omnia.<br class="calibre6"/>
<span id="x16_13" class="vn">13</span> Tu es enim, Domine, qui vitæ et mortis habes potestatem,<br class="calibre6"/> et deducis ad portas mortis, et reducis.<br class="calibre6"/>
<span id="x16_14" class="vn">14</span> Homo autem occidit quidem per malitiam ;<br class="calibre6"/> et cum exierit spiritus, non revertetur,<br class="calibre6"/> nec revocabit animam quæ recepta est.<br class="calibre6"/>
<span id="x16_15" class="vn">15</span> Sed tuam manum effugere impossibile est.<br class="calibre6"/>
<span id="x16_16" class="vn">16</span> Negantes enim te nosse impii,<br class="calibre6"/> per fortitudinem brachii tui flagellati sunt :<br class="calibre6"/> novis aquis, et grandinibus,<br class="calibre6"/> et pluviis persecutionem passi,<br class="calibre6"/> et per ignem consumpti.<br class="calibre6"/>
<span id="x16_17" class="vn">17</span> Quod enim mirabile erat, in aqua, quæ omnia extinguit,<br class="calibre6"/> plus ignis valebat :<br class="calibre6"/> vindex est enim orbis justorum.<br class="calibre6"/>
<span id="x16_18" class="vn">18</span> Quodam enim tempore mansuetabatur ignis,<br class="calibre6"/> ne comburerentur quæ ad impios missa erant animalia,<br class="calibre6"/> sed ut ipsi videntes scirent<br class="calibre6"/> quoniam Dei judicio patiuntur persecutionem.<br class="calibre6"/>
<span id="x16_19" class="vn">19</span> Et quodam tempore in aqua<br class="calibre6"/> supra virtutem ignis exardescebat undique,<br class="calibre6"/> ut iniquæ terræ nationem exterminaret.<br class="calibre6"/>
<span id="x16_20" class="vn">20</span> Pro quibus angelorum esca nutrivisti populum tuum,<br class="calibre6"/> et paratum panem de cælo præstitisti illis sine labore,<br class="calibre6"/> omne delectamentum in se habentem,<br class="calibre6"/> et omnis saporis suavitatem.<br class="calibre6"/>
<span id="x16_21" class="vn">21</span> Substantia enim tua dulcedinem tuam,<br class="calibre6"/> quam in filios habes, ostendebat ;<br class="calibre6"/> et deserviens uniuscujusque voluntati,<br class="calibre6"/> ad quod quisque volebat convertebatur.<br class="calibre6"/>
<span id="x16_22" class="vn">22</span> Nix autem et glacies sustinebant vim ignis, et non tabescebant :<br class="calibre6"/> ut scirent quoniam fructus inimicorum exterminabat<br class="calibre6"/> ignis ardens in grandine et pluvia coruscans ;<br class="calibre6"/>
<span id="x16_23" class="vn">23</span> hic autem iterum ut nutrirentur justi,<br class="calibre6"/> etiam suæ virtutis oblitus est.<br class="calibre6"/>
<span id="x16_24" class="vn">24</span> Creatura enim tibi factori deserviens,<br class="calibre6"/> exardescit in tormentum adversus injustos,<br class="calibre6"/> et lenior fit ad benefaciendum pro his qui in te confidunt.<br class="calibre6"/>
<span id="x16_25" class="vn">25</span> Propter hoc et tunc in omnia transfigurata,<br class="calibre6"/> omnium nutrici gratiæ tuæ deserviebat,<br class="calibre6"/> ad voluntatem eorum qui a te desiderabant :<br class="calibre6"/>
<span id="x16_26" class="vn">26</span> ut scirent filii tui quos dilexisti, Domine,<br class="calibre6"/> quoniam non nativitatis fructus pascunt homines,<br class="calibre6"/> sed sermo tuus hos qui in te crediderint conservat.<br class="calibre6"/>
<span id="x16_27" class="vn">27</span> Quod enim ab igne non poterat exterminari,<br class="calibre6"/> statim ab exiguo radio solis calefactum tabescebat :<br class="calibre6"/>
<span id="x16_28" class="vn">28</span> ut notum omnibus esset<br class="calibre6"/> quoniam oportet prævenire solem ad benedictionem tuam,<br class="calibre6"/> et ad ortum lucis te adorare.<br class="calibre6"/>
<span id="x16_29" class="vn">29</span> Ingrati enim spes tamquam hibernalis glacies tabescet,<br class="calibre6"/> et disperiet tamquam aqua supervacua.</div>
</div><div class="calibre5" id="calibre_pb_16"></div></body></html>
