<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c42" id="c42"><span class="chapter-num">42</span></a><div class="poetry"> <span id="x42_1" class="vn">1</span> Non duplices sermonem auditus de revelatione sermonis absconditi :<br class="calibre6"/> et eris vere sine confusione,<br class="calibre6"/> et invenies gratiam in conspectu omnium hominum.<br class="calibre6"/> Ne pro his omnibus confundaris,<br class="calibre6"/> et ne accipias personam ut delinquas :<br class="calibre6"/>
<span id="x42_2" class="vn">2</span> de lege Altissimi, et testamento,<br class="calibre6"/> et de judicio justificare impium,<br class="calibre6"/>
<span id="x42_3" class="vn">3</span> de verbo sociorum et viatorum,<br class="calibre6"/> et de datione hæreditatis amicorum,<br class="calibre6"/>
<span id="x42_4" class="vn">4</span> de æqualitate stateræ et ponderum,<br class="calibre6"/> de acquisitione multorum et paucorum,<br class="calibre6"/>
<span id="x42_5" class="vn">5</span> de corruptione emptionis et negotiatorum,<br class="calibre6"/> et de multa disciplina filiorum,<br class="calibre6"/> et servo pessimo latus sanguinare.<br class="calibre6"/>
<span id="x42_6" class="vn">6</span> Super mulierem nequam bonum est signum.<br class="calibre6"/>
<span id="x42_7" class="vn">7</span> Ubi manus multæ sunt, claude :<br class="calibre6"/> et quodcumque trades, numera et appende :<br class="calibre6"/> datum vero et acceptum omne describe.<br class="calibre6"/>
<span id="x42_8" class="vn">8</span> De disciplina insensati et fatui,<br class="calibre6"/> et de senioribus qui judicantur ab adolescentibus :<br class="calibre6"/> et eris eruditus in omnibus,<br class="calibre6"/> et probabilis in conspectu omnium vivorum.</div><br class="calibre6"/><br class="calibre6"/>
<div class="poetry"><span id="x42_9" class="vn">9</span> Filia patris abscondita est vigilia,<br class="calibre6"/> et sollicitudo ejus aufert somnum :<br class="calibre6"/> ne forte in adolescentia sua adulta efficiatur,<br class="calibre6"/> et cum viro commorata odibilis fiat :<br class="calibre6"/>
<span id="x42_10" class="vn">10</span> nequando polluatur in virginitate sua,<br class="calibre6"/> et in paternis suis gravida inveniatur :<br class="calibre6"/> ne forte cum viro commorata transgrediatur,<br class="calibre6"/> aut certe sterilis efficiatur.<br class="calibre6"/>
<span id="x42_11" class="vn">11</span> Super filiam luxuriosam confirma custodiam,<br class="calibre6"/> nequando faciat te in opprobrium venire inimicis,<br class="calibre6"/> a detractione in civitate, et objectione plebis,<br class="calibre6"/> et confundat te in multitudine populi.<br class="calibre6"/>
<span id="x42_12" class="vn">12</span> Omni homini noli intendere in specie,<br class="calibre6"/> et in medio mulierum noli commorari :<br class="calibre6"/>
<span id="x42_13" class="vn">13</span> de vestimentis enim procedit tinea,<br class="calibre6"/> et a muliere iniquitas viri.<br class="calibre6"/>
<span id="x42_14" class="vn">14</span> Melior est enim iniquitas viri quam mulier benefaciens,<br class="calibre6"/> et mulier confundens in opprobrium.</div><br class="calibre6"/><br class="calibre6"/>
<div class="poetry"><span id="x42_15" class="vn">15</span> Memor ero igitur operum Domini,<br class="calibre6"/> et quæ vidi annuntiabo.<br class="calibre6"/> In sermonibus Domini opera ejus.<br class="calibre6"/>
<span id="x42_16" class="vn">16</span> Sol illuminans per omnia respexit,<br class="calibre6"/> et gloria Domini plenum est opus ejus.<br class="calibre6"/>
<span id="x42_17" class="vn">17</span> Nonne Dominus fecit sanctos enarrare omnia mirabilia sua,<br class="calibre6"/> quæ confirmavit Dominus omnipotens stabiliri in gloria sua ?<br class="calibre6"/>
<span id="x42_18" class="vn">18</span> Abyssum et cor hominum investigavit,<br class="calibre6"/> et in astutia eorum excogitavit.<br class="calibre6"/>
<span id="x42_19" class="vn">19</span> Cognovit enim Dominus omnem scientiam,<br class="calibre6"/> et inspexit in signum ævi,<br class="calibre6"/> annuntians quæ præterierunt et quæ superventura sunt,<br class="calibre6"/> revelans vestigia occultorum.<br class="calibre6"/>
<span id="x42_20" class="vn">20</span> Non præterit illum omnis cogitatus,<br class="calibre6"/> et non abscondit se ab eo ullus sermo.<br class="calibre6"/>
<span id="x42_21" class="vn">21</span> Magnalia sapientiæ suæ decoravit,<br class="calibre6"/> qui est ante sæculum et usque in sæculum :<br class="calibre6"/> neque adjectum est,<br class="calibre6"/>
<span id="x42_22" class="vn">22</span> neque minuitur,<br class="calibre6"/> et non eget alicujus consilio.<br class="calibre6"/>
<span id="x42_23" class="vn">23</span> Quam desiderabilia omnia opera ejus !<br class="calibre6"/> et tamquam scintilla quæ est considerare !<br class="calibre6"/>
<span id="x42_24" class="vn">24</span> Omnia hæc vivunt, et manent in sæculum,<br class="calibre6"/> et in omni necessitate omnia obaudiunt ei.<br class="calibre6"/>
<span id="x42_25" class="vn">25</span> Omnia duplicia, unum contra unum,<br class="calibre6"/> et non fecit quidquam deesse.<br class="calibre6"/>
<span id="x42_26" class="vn">26</span> Uniuscujusque confirmavit bona :<br class="calibre6"/> et quis satiabitur videns gloriam ejus ?</div>
</div><div class="calibre5" id="calibre_pb_42"></div></body></html>
