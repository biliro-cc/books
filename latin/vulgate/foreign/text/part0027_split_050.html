<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c50" id="c50"><span class="chapter-num">50</span></a><div class="poetry"> <span id="x50_1" class="vn">1</span> Hæc dicit Dominus :<br class="calibre6"/> Quis est hic liber repudii matris vestræ,<br class="calibre6"/> quo dimisi eam ?<br class="calibre6"/> aut quis est creditor meus,<br class="calibre6"/> cui vendidi vos ?<br class="calibre6"/> Ecce in iniquitatibus vestris venditi estis,<br class="calibre6"/> et in sceleribus vestris dimisi matrem vestram.<br class="calibre6"/>
<span id="x50_2" class="vn">2</span> Quia veni, et non erat vir ;<br class="calibre6"/> vocavi, et non erat qui audiret.<br class="calibre6"/> Numquid abbreviata et parvula facta est manus mea,<br class="calibre6"/> ut non possim redimere ?<br class="calibre6"/> aut non est in me virtus ad liberandum ?<br class="calibre6"/> Ecce in increpatione mea desertum faciam mare,<br class="calibre6"/> ponam flumina in siccum ;<br class="calibre6"/> computrescent pisces sine aqua,<br class="calibre6"/> et morientur in siti.<br class="calibre6"/>
<span id="x50_3" class="vn">3</span> Induam cælos tenebris,<br class="calibre6"/> et saccum ponam operimentum eorum.</div><br class="calibre6"/><br class="calibre6"/>
<div class="poetry"><span id="x50_4" class="vn">4</span> Dominus dedit mihi<br class="calibre6"/> linguam eruditam,<br class="calibre6"/> ut sciam sustentare eum qui lassus est verbo.<br class="calibre6"/> Erigit mane,<br class="calibre6"/> mane erigit mihi aurem,<br class="calibre6"/> ut audiam quasi magistrum.<br class="calibre6"/>
<span id="x50_5" class="vn">5</span> Dominus Deus aperuit mihi aurem,<br class="calibre6"/> ego autem non contradico :<br class="calibre6"/> retrorsum non abii.<br class="calibre6"/>
<span id="x50_6" class="vn">6</span> Corpus meum dedi percutientibus,<br class="calibre6"/> et genas meas vellentibus ;<br class="calibre6"/> faciem meam non averti ab increpantibus<br class="calibre6"/> et conspuentibus in me.<br class="calibre6"/>
<span id="x50_7" class="vn">7</span> Dominus Deus auxiliator meus,<br class="calibre6"/> ideo non sum confusus ;<br class="calibre6"/> ideo posui faciem meam ut petram durissimam,<br class="calibre6"/> et scio quoniam non confundar.<br class="calibre6"/>
<span id="x50_8" class="vn">8</span> Juxta est qui justificat me ; quis contradicet mihi ?<br class="calibre6"/> Stemus simul ;<br class="calibre6"/> quis est adversarius meus ? accedat ad me.<br class="calibre6"/>
<span id="x50_9" class="vn">9</span> Ecce Dominus Deus auxiliator meus ;<br class="calibre6"/> quis est qui condemnet me ?<br class="calibre6"/> Ecce omnes quasi vestimentum conterentur ;<br class="calibre6"/> tinea comedet eos.<br class="calibre6"/>
<span id="x50_10" class="vn">10</span> Quis ex vobis timens Dominum,<br class="calibre6"/> audiens vocem servi sui ?<br class="calibre6"/> Qui ambulavit in tenebris,<br class="calibre6"/> et non est lumen ei,<br class="calibre6"/> speret in nomine Domini,<br class="calibre6"/> et innitatur super Deum suum.<br class="calibre6"/>
<span id="x50_11" class="vn">11</span> Ecce vos omnes accendentes ignem,<br class="calibre6"/> accincti flammis :<br class="calibre6"/> ambulate in lumine ignis vestri,<br class="calibre6"/> et in flammis quas succendistis ;<br class="calibre6"/> de manu mea factum est hoc vobis :<br class="calibre6"/> in doloribus dormietis.</div>
</div><div class="calibre5" id="calibre_pb_50"></div></body></html>
