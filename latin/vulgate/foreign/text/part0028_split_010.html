<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Audite verbum quod locutus est Dominus super vos, domus Israël.<br class="calibre6"/>
<span id="x10_2" class="vn">2</span> Hæc dicit Dominus :<br class="calibre6"/> Juxta vias gentium nolite discere,<br class="calibre6"/> et a signis cæli nolite metuere, quæ timent gentes,<br class="calibre6"/>
<span id="x10_3" class="vn">3</span> quia leges populorum vanæ sunt.<br class="calibre6"/> Quia lignum de saltu præcidit opus manus artificis in ascia :<br class="calibre6"/>
<span id="x10_4" class="vn">4</span> argento et auro decoravit illud :<br class="calibre6"/> clavis et malleis compegit, ut non dissolvatur :<br class="calibre6"/>
<span id="x10_5" class="vn">5</span> in similitudinem palmæ fabricata sunt,<br class="calibre6"/> et non loquentur :<br class="calibre6"/> portata tollentur,<br class="calibre6"/> quia incedere non valent.<br class="calibre6"/> Nolite ergo timere ea,<br class="calibre6"/> quia nec male possunt facere, nec bene.<br class="calibre6"/>
<span id="x10_6" class="vn">6</span> Non est similis tui, Domine :<br class="calibre6"/> magnus es tu,<br class="calibre6"/> et magnum nomen tuum in fortitudine.<br class="calibre6"/>
<span id="x10_7" class="vn">7</span> Quis non timebit te, o Rex gentium ?<br class="calibre6"/> tuum est enim decus :<br class="calibre6"/> inter cunctos sapientes gentium,<br class="calibre6"/> et in universis regnis eorum,<br class="calibre6"/> nullus est similis tui.<br class="calibre6"/>
<span id="x10_8" class="vn">8</span> Pariter insipientes et fatui probabuntur :<br class="calibre6"/> doctrina vanitatis eorum lignum est.<br class="calibre6"/>
<span id="x10_9" class="vn">9</span> Argentum involutum de Tharsis affertur,<br class="calibre6"/> et aurum de Ophaz :<br class="calibre6"/> opus artificis et manus ærarii.<br class="calibre6"/> Hyacinthus et purpura indumentum eorum :<br class="calibre6"/> opus artificum universa hæc.<br class="calibre6"/>
<span id="x10_10" class="vn">10</span> Dominus autem Deus verus est,<br class="calibre6"/> ipse Deus vivens,<br class="calibre6"/> et rex sempiternus.<br class="calibre6"/> Ab indignatione ejus commovebitur terra,<br class="calibre6"/> et non sustinebunt gentes comminationem ejus.<br class="calibre6"/>
<span id="x10_11" class="vn">11</span> Sic ergo dicetis eis :<br class="calibre6"/> Dii qui cælos et terram non fecerunt,<br class="calibre6"/> pereant de terra et de his quæ sub cælo sunt !<br class="calibre6"/>
<span id="x10_12" class="vn">12</span> Qui facit terram in fortitudine sua,<br class="calibre6"/> præparat orbem in sapientia sua,<br class="calibre6"/> et prudentia sua extendit cælos :<br class="calibre6"/>
<span id="x10_13" class="vn">13</span> ad vocem suam dat multitudinem aquarum in cælo,<br class="calibre6"/> et elevat nebulas ab extremitatibus terræ :<br class="calibre6"/> fulgura in pluviam facit,<br class="calibre6"/> et educit ventum de thesauris suis.<br class="calibre6"/>
<span id="x10_14" class="vn">14</span> Stultus factus est omnis homo a scientia :<br class="calibre6"/> confusus est artifex omnis in sculptili,<br class="calibre6"/> quoniam falsum est quod conflavit,<br class="calibre6"/> et non est spiritus in eis.<br class="calibre6"/>
<span id="x10_15" class="vn">15</span> Vana sunt, et opus risu dignum :<br class="calibre6"/> in tempore visitationis suæ peribunt.<br class="calibre6"/>
<span id="x10_16" class="vn">16</span> Non est his similis pars Jacob :<br class="calibre6"/> qui enim formavit omnia, ipse est,<br class="calibre6"/> et Israël virga hæreditatis ejus :<br class="calibre6"/> Dominus exercituum nomen illi.<br class="calibre6"/>
<span id="x10_17" class="vn">17</span> Congrega de terra confusionem tuam,<br class="calibre6"/> quæ habitas in obsidione :<br class="calibre6"/>
<span id="x10_18" class="vn">18</span> quia hæc dicit Dominus :<br class="calibre6"/> Ecce ego longe projiciam habitatores terræ in hac vice,<br class="calibre6"/> et tribulabo eos ita ut inveniantur.<br class="calibre6"/>
<span id="x10_19" class="vn">19</span> Væ mihi super contritione mea :<br class="calibre6"/> pessima plaga mea.<br class="calibre6"/> Ego autem dixi :<br class="calibre6"/> Plane hæc infirmitas mea est, et portabo illam.<br class="calibre6"/>
<span id="x10_20" class="vn">20</span> Tabernaculum meum vastatum est ;<br class="calibre6"/> omnes funiculi mei dirupti sunt :<br class="calibre6"/> filii mei exierunt a me, et non subsistunt.<br class="calibre6"/> Non est qui extendat ultra tentorium meum,<br class="calibre6"/> et erigat pelles meas.<br class="calibre6"/>
<span id="x10_21" class="vn">21</span> Quia stulte egerunt pastores,<br class="calibre6"/> et Dominum non quæsierunt :<br class="calibre6"/> propterea non intellexerunt,<br class="calibre6"/> et omnis grex eorum dispersus est.<br class="calibre6"/>
<span id="x10_22" class="vn">22</span> Vox auditionis ecce venit,<br class="calibre6"/> et commotio magna de terra aquilonis :<br class="calibre6"/> ut ponat civitates Juda solitudinem,<br class="calibre6"/> et habitaculum draconum.<br class="calibre6"/>
<span id="x10_23" class="vn">23</span> Scio, Domine,<br class="calibre6"/> quia non est hominis via ejus,<br class="calibre6"/> nec viri est ut ambulet,<br class="calibre6"/> et dirigat gressus suos.<br class="calibre6"/>
<span id="x10_24" class="vn">24</span> Corripe me, Domine, verumtamen in judicio,<br class="calibre6"/> et non in furore tuo, ne forte ad nihilum redigas me.<br class="calibre6"/>
<span id="x10_25" class="vn">25</span> Effunde indignationem tuam super gentes quæ non cognoverunt te,<br class="calibre6"/> et super provincias quæ nomen tuum non invocaverunt :<br class="calibre6"/> quia comederunt Jacob, et devoraverunt eum,<br class="calibre6"/> et consumpserunt illum, et decus ejus dissipaverunt.</div>
</div><div class="calibre5" id="calibre_pb_10"></div></body></html>
