<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Locutusque est Dominus ad Moysen in deserto Sinai in tabernaculo fœderis, prima die mensis secundi, anno altero egressionis eorum ex Ægypto, dicens :
<span id="x1_2" class="vn">2</span> Tollite summam universæ congregationis filiorum Israël per cognationes et domos suas, et nomina singulorum, quidquid sexus est masculini
<span id="x1_3" class="vn">3</span> a vigesimo anno et supra, omnium virorum fortium ex Israël, et numerabitis eos per turmas suas, tu et Aaron.
<span id="x1_4" class="vn">4</span> Eruntque vobiscum principes tribuum ac domorum in cognationibus suis,
<span id="x1_5" class="vn">5</span> quorum ista sunt nomina : de Ruben, Elisur, filius Sedeur ;
<span id="x1_6" class="vn">6</span> de Simeon, Salamiel filius Surisaddai ;
<span id="x1_7" class="vn">7</span> de Juda, Nahasson filius Aminadab ;
<span id="x1_8" class="vn">8</span> de Issachar, Nathanaël filius Suar ;
<span id="x1_9" class="vn">9</span> de Zabulon, Eliab filius Helon ;
<span id="x1_10" class="vn">10</span> filiorum autem Joseph, de Ephraim, Elisama filius Ammiud ; de Manasse, Gamaliel filius Phadassur ;
<span id="x1_11" class="vn">11</span> de Benjamin, Abidan filius Gedeonis ;
<span id="x1_12" class="vn">12</span> de Dan, Ahiezer filius Ammisaddai ;
<span id="x1_13" class="vn">13</span> de Aser, Phegiel filius Ochran ;
<span id="x1_14" class="vn">14</span> de Gad, Eliasaph filius Duel ;
<span id="x1_15" class="vn">15</span> de Nephthali, Ahira filius Enan.
<span id="x1_16" class="vn">16</span> Hi nobilissimi principes multitudinis per tribus et cognationes suas, et capita exercitus Israël,
<span id="x1_17" class="vn">17</span> quos tulerunt Moyses et Aaron cum omni vulgi multitudine :
<span id="x1_18" class="vn">18</span> et congregaverunt primo die mensis secundi, recensentes eos per cognationes, et domos, ac familias, et capita, et nomina singulorum a vigesimo anno et supra,
<span id="x1_19" class="vn">19</span> sicut præceperat Dominus Moysi. Numeratique sunt in deserto Sinai.<br class="calibre6"/><br class="calibre6"/>
<span id="x1_20" class="vn">20</span> De Ruben primogenito Israëlis per generationes et familias ac domos suas, et nomina capitum singulorum, omne quod sexus est masculini a vigesimo anno et supra, procedentium ad bellum,
<span id="x1_21" class="vn">21</span> quadraginta sex millia quingenti.
<span id="x1_22" class="vn">22</span> De filiis Simeon per generationes et familias ac domos cognationum suarum recensiti sunt per nomina et capita singulorum, omne quod sexus est masculini a vigesimo anno et supra, procedentium ad bellum,
<span id="x1_23" class="vn">23</span> quinquaginta novem millia trecenti.
<span id="x1_24" class="vn">24</span> De filiis Gad per generationes et familias ac domos cognationum suarum recensiti sunt per nomina singulorum a viginti annis et supra, omnes qui ad bella procederent,
<span id="x1_25" class="vn">25</span> quadraginta quinque millia sexcenti quinquaginta.
<span id="x1_26" class="vn">26</span> De filiis Juda per generationes et familias ac domos cognationum suarum, per nomina singulorum a vigesimo anno et supra, omnes qui poterant ad bella procedere,
<span id="x1_27" class="vn">27</span> recensiti sunt septuaginta quatuor millia sexcenti.
<span id="x1_28" class="vn">28</span> De filiis Issachar, per generationes et familias ac domos cognationum suarum, per nomina singulorum a vigesimo anno et supra, omnes qui ad bella procederent,
<span id="x1_29" class="vn">29</span> recensiti sunt quinquaginta quatuor millia quadringenti.
<span id="x1_30" class="vn">30</span> De filiis Zabulon per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,
<span id="x1_31" class="vn">31</span> quinquaginta septem millia quadringenti.
<span id="x1_32" class="vn">32</span> De filiis Joseph, filiorum Ephraim per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,
<span id="x1_33" class="vn">33</span> quadraginta millia quingenti.
<span id="x1_34" class="vn">34</span> Porro filiorum Manasse per generationes et familias ac domos cognationum suarum recensiti sunt per nomina singulorum a viginti annis et supra, omnes qui poterant ad bella procedere,
<span id="x1_35" class="vn">35</span> triginta duo millia ducenti.
<span id="x1_36" class="vn">36</span> De filiis Benjamin per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,
<span id="x1_37" class="vn">37</span> triginta quinque millia quadringenti.
<span id="x1_38" class="vn">38</span> De filiis Dan per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,
<span id="x1_39" class="vn">39</span> sexaginta duo millia septingenti.
<span id="x1_40" class="vn">40</span> De filiis Aser per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,
<span id="x1_41" class="vn">41</span> quadraginta millia et mille quingenti.
<span id="x1_42" class="vn">42</span> De filiis Nephthali per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,
<span id="x1_43" class="vn">43</span> quinquaginta tria millia quadringenti.<br class="calibre6"/><br class="calibre6"/>
<span id="x1_44" class="vn">44</span> Hi sunt, quos numeraverunt Moyses et Aaron, et duodecim principes Israël, singulos per domos cognationum suarum.
<span id="x1_45" class="vn">45</span> Fueruntque omnis numerus filiorum Israël per domos et familias suas a vigesimo anno et supra, qui poterant ad bella procedere,
<span id="x1_46" class="vn">46</span> sexcenta tria millia virorum quingenti quinquaginta.<br class="calibre6"/><br class="calibre6"/>
<span id="x1_47" class="vn">47</span> Levitæ autem in tribu familiarum suarum non sunt numerati cum eis.
<span id="x1_48" class="vn">48</span> Locutusque est Dominus ad Moysen, dicens :
<span id="x1_49" class="vn">49</span> Tribum Levi noli numerare, neque pones summam eorum cum filiis Israël :
<span id="x1_50" class="vn">50</span> sed constitue eos super tabernaculum testimonii et cuncta vasa ejus, et quidquid ad cæremonias pertinet. Ipsi portabunt tabernaculum et omnia utensilia ejus : et erunt in ministerio, ac per gyrum tabernaculi metabuntur.
<span id="x1_51" class="vn">51</span> Cum proficiscendum fuerit, deponent Levitæ tabernaculum ; cum castrametandum, erigent. Quisquis externorum accesserit, occidetur.
<span id="x1_52" class="vn">52</span> Metabuntur autem castra filii Israël unusquisque per turmas et cuneos atque exercitum suum.
<span id="x1_53" class="vn">53</span> Porro Levitæ per gyrum tabernaculi figent tentoria, ne fiat indignatio super multitudinem filiorum Israël, et excubabunt in custodiis tabernaculi testimonii.
<span id="x1_54" class="vn">54</span> Fecerunt ergo filii Israël juxta omnia quæ præceperat Dominus Moysi.
</div><div class="calibre5" id="calibre_pb_1"></div></body></html>
