<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Baruch - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Exue te, Jerusalem, stola luctus et vexationis tuæ,<br class="calibre6"/> et indue te decore, et honore ejus,<br class="calibre6"/> quæ a Deo tibi est, sempiternæ gloriæ.<br class="calibre6"/>
<span id="x5_2" class="vn">2</span> Circumdabit te Deus diploide justitiæ,<br class="calibre6"/> et imponet mitram capiti honoris æterni.<br class="calibre6"/>
<span id="x5_3" class="vn">3</span> Deus enim ostendet splendorem suum in te,<br class="calibre6"/> omni qui sub cælo est.<br class="calibre6"/>
<span id="x5_4" class="vn">4</span> Nominabitur enim tibi nomen tuum a Deo in sempiternum :<br class="calibre6"/> pax justitiæ, et honor pietatis.<br class="calibre6"/>
<span id="x5_5" class="vn">5</span> Exsurge, Jerusalem, et sta in excelso :<br class="calibre6"/> et circumspice ad orientem,<br class="calibre6"/> et vide collectos filios tuos ab oriente sole usque ad occidentem,<br class="calibre6"/> in verbo Sancti,<br class="calibre6"/> gaudentes Dei memoria.<br class="calibre6"/>
<span id="x5_6" class="vn">6</span> Exierunt enim abs te pedibus ducti ab inimicis :<br class="calibre6"/> adducet autem illos Dominus ad te portatos in honore<br class="calibre6"/> sicut filios regni :<br class="calibre6"/>
<span id="x5_7" class="vn">7</span> constituit enim Deus<br class="calibre6"/> humiliare omnem montem excelsum et rupes perennes,<br class="calibre6"/> et convalles replere in æqualitatem terræ,<br class="calibre6"/> ut ambulet Israël diligenter in honorem Dei.<br class="calibre6"/>
<span id="x5_8" class="vn">8</span> Obumbraverunt autem et silvæ,<br class="calibre6"/> et omne lignum suavitatis Israël<br class="calibre6"/> ex mandato Dei.<br class="calibre6"/>
<span id="x5_9" class="vn">9</span> Adducet enim Deus Israël cum jucunditate in lumine majestatis suæ,<br class="calibre6"/> cum misericordia et justitia quæ est ex ipso.</div>
</div><div class="calibre5" id="calibre_pb_5"></div></body></html>
