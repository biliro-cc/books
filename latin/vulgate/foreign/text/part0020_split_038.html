<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c38" id="c38"><span class="chapter-num">38</span></a> <span id="x38_1" class="vn">1</span> Respondens autem Dominus Job de turbine, dixit :
<div class="poetry"><span id="x38_2" class="vn">2</span> Quis est iste involvens sententias<br class="calibre6"/> sermonibus imperitis ?<br class="calibre6"/>
<span id="x38_3" class="vn">3</span> Accinge sicut vir lumbos tuos :<br class="calibre6"/> interrogabo te, et responde mihi.<br class="calibre6"/>
<span id="x38_4" class="vn">4</span> Ubi eras quando ponebam fundamenta terræ ?<br class="calibre6"/> indica mihi, si habes intelligentiam.<br class="calibre6"/>
<span id="x38_5" class="vn">5</span> Quis posuit mensuras ejus, si nosti ?<br class="calibre6"/> vel quis tetendit super eam lineam ?<br class="calibre6"/>
<span id="x38_6" class="vn">6</span> Super quo bases illius solidatæ sunt ?<br class="calibre6"/> aut quis demisit lapidem angularem ejus,<br class="calibre6"/>
<span id="x38_7" class="vn">7</span> cum me laudarent simul astra matutina,<br class="calibre6"/> et jubilarent omnes filii Dei ?<br class="calibre6"/>
<span id="x38_8" class="vn">8</span> Quis conclusit ostiis mare,<br class="calibre6"/> quando erumpebat quasi de vulva procedens ;<br class="calibre6"/>
<span id="x38_9" class="vn">9</span> cum ponerem nubem vestimentum ejus,<br class="calibre6"/> et caligine illud quasi pannis infantiæ obvolverem ?<br class="calibre6"/>
<span id="x38_10" class="vn">10</span> Circumdedi illud terminis meis,<br class="calibre6"/> et posui vectem et ostia,<br class="calibre6"/>
<span id="x38_11" class="vn">11</span> et dixi : Usque huc venies, et non procedes amplius,<br class="calibre6"/> et hic confringes tumentes fluctus tuos.<br class="calibre6"/>
<span id="x38_12" class="vn">12</span> Numquid post ortum tuum præcepisti diluculo,<br class="calibre6"/> et ostendisti auroræ locum suum ?<br class="calibre6"/>
<span id="x38_13" class="vn">13</span> Et tenuisti concutiens extrema terræ,<br class="calibre6"/> et excussisti impios ex ea ?<br class="calibre6"/>
<span id="x38_14" class="vn">14</span> Restituetur ut lutum signaculum,<br class="calibre6"/> et stabit sicut vestimentum :<br class="calibre6"/>
<span id="x38_15" class="vn">15</span> auferetur ab impiis lux sua,<br class="calibre6"/> et brachium excelsum confringetur.<br class="calibre6"/>
<span id="x38_16" class="vn">16</span> Numquid ingressus es profunda maris,<br class="calibre6"/> et in novissimis abyssi deambulasti ?<br class="calibre6"/>
<span id="x38_17" class="vn">17</span> Numquid apertæ sunt tibi portæ mortis,<br class="calibre6"/> et ostia tenebrosa vidisti ?<br class="calibre6"/>
<span id="x38_18" class="vn">18</span> Numquid considerasti latitudinem terræ ?<br class="calibre6"/> indica mihi, si nosti, omnia :<br class="calibre6"/>
<span id="x38_19" class="vn">19</span> in qua via lux habitet,<br class="calibre6"/> et tenebrarum quis locus sit :<br class="calibre6"/>
<span id="x38_20" class="vn">20</span> ut ducas unumquodque ad terminos suos,<br class="calibre6"/> et intelligas semitas domus ejus.<br class="calibre6"/>
<span id="x38_21" class="vn">21</span> Sciebas tunc quod nasciturus esses,<br class="calibre6"/> et numerum dierum tuorum noveras ?<br class="calibre6"/>
<span id="x38_22" class="vn">22</span> Numquid ingressus es thesauros nivis,<br class="calibre6"/> aut thesauros grandinis aspexisti,<br class="calibre6"/>
<span id="x38_23" class="vn">23</span> quæ præparavi in tempus hostis,<br class="calibre6"/> in diem pugnæ et belli ?<br class="calibre6"/>
<span id="x38_24" class="vn">24</span> Per quam viam spargitur lux,<br class="calibre6"/> dividitur æstus super terram ?<br class="calibre6"/>
<span id="x38_25" class="vn">25</span> Quis dedit vehementissimo imbri cursum,<br class="calibre6"/> et viam sonantis tonitrui,<br class="calibre6"/>
<span id="x38_26" class="vn">26</span> ut plueret super terram absque homine in deserto,<br class="calibre6"/> ubi nullus mortalium commoratur ;<br class="calibre6"/>
<span id="x38_27" class="vn">27</span> ut impleret inviam et desolatam,<br class="calibre6"/> et produceret herbas virentes ?<br class="calibre6"/>
<span id="x38_28" class="vn">28</span> Quis est pluviæ pater ?<br class="calibre6"/> vel quis genuit stillas roris ?<br class="calibre6"/>
<span id="x38_29" class="vn">29</span> De cujus utero egressa est glacies ?<br class="calibre6"/> et gelu de cælo quis genuit ?<br class="calibre6"/>
<span id="x38_30" class="vn">30</span> In similitudinem lapidis aquæ durantur,<br class="calibre6"/> et superficies abyssi constringitur.<br class="calibre6"/>
<span id="x38_31" class="vn">31</span> Numquid conjungere valebis micantes stellas Pleiadas,<br class="calibre6"/> aut gyrum Arcturi poteris dissipare ?<br class="calibre6"/>
<span id="x38_32" class="vn">32</span> Numquid producis luciferum in tempore suo,<br class="calibre6"/> et vesperum super filios terræ consurgere facis ?<br class="calibre6"/>
<span id="x38_33" class="vn">33</span> Numquid nosti ordinem cæli,<br class="calibre6"/> et pones rationem ejus in terra ?<br class="calibre6"/>
<span id="x38_34" class="vn">34</span> Numquid elevabis in nebula vocem tuam,<br class="calibre6"/> et impetus aquarum operiet te ?<br class="calibre6"/>
<span id="x38_35" class="vn">35</span> Numquid mittes fulgura, et ibunt,<br class="calibre6"/> et revertentia dicent tibi : Adsumus ?<br class="calibre6"/>
<span id="x38_36" class="vn">36</span> Quis posuit in visceribus hominis sapientiam ?<br class="calibre6"/> vel quis dedit gallo intelligentiam ?<br class="calibre6"/>
<span id="x38_37" class="vn">37</span> Quis enarrabit cælorum rationem ?<br class="calibre6"/> et concentum cæli quis dormire faciet ?<br class="calibre6"/>
<span id="x38_38" class="vn">38</span> Quando fundebatur pulvis in terra,<br class="calibre6"/> et glebæ compingebantur ?<br class="calibre6"/>
<span id="x38_39" class="vn">39</span> Numquid capies leænæ prædam,<br class="calibre6"/> et animam catulorum ejus implebis,<br class="calibre6"/>
<span id="x38_40" class="vn">40</span> quando cubant in antris,<br class="calibre6"/> et in specubus insidiantur ?<br class="calibre6"/>
<span id="x38_41" class="vn">41</span> Quis præparat corvo escam suam,<br class="calibre6"/> quando pulli ejus clamant ad Deum,<br class="calibre6"/> vagantes, eo quod non habeant cibos ?</div>
</div><div class="calibre5" id="calibre_pb_38"></div></body></html>
