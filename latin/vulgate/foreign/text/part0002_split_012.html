<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Exodus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Dixit quoque Dominus ad Moysen et Aaron in terra Ægypti :
<span id="x12_2" class="vn">2</span> Mensis iste, vobis principium mensium : primus erit in mensibus anni.
<span id="x12_3" class="vn">3</span> Loquimini ad universum cœtum filiorum Israël, et dicite eis : Decima die mensis hujus tollat unusquisque agnum per familias et domos suas.
<span id="x12_4" class="vn">4</span> Sin autem minor est numerus ut sufficere possit ad vescendum agnum, assumet vicinum suum qui junctus est domui suæ, juxta numerum animarum quæ sufficere possunt ad esum agni.
<span id="x12_5" class="vn">5</span> Erit autem agnus absque macula, masculus, anniculus : juxta quem ritum tolletis et hædum.
<span id="x12_6" class="vn">6</span> Et servabitis eum usque ad quartamdecimam diem mensis hujus : immolabitque eum universa multitudo filiorum Israël ad vesperam.
<span id="x12_7" class="vn">7</span> Et sument de sanguine ejus, ac ponent super utrumque postem, et in superliminaribus domorum, in quibus comedent illum.
<span id="x12_8" class="vn">8</span> Et edent carnes nocte illa assas igni, et azymos panes cum lactucis agrestibus.
<span id="x12_9" class="vn">9</span> Non comedetis ex eo crudum quid, nec coctum aqua, sed tantum assum igni : caput cum pedibus ejus et intestinis vorabitis.
<span id="x12_10" class="vn">10</span> Nec remanebit quidquam ex eo usque mane ; si quid residuum fuerit, igne comburetis.
<span id="x12_11" class="vn">11</span> Sic autem comedetis illum : renes vestros accingetis, et calceamenta habebitis in pedibus, tenentes baculos in manibus, et comedetis festinanter : est enim Phase (id est, transitus) Domini.<br class="calibre6"/><br class="calibre6"/>
<span id="x12_12" class="vn">12</span> Et transibo per terram Ægypti nocte illa, percutiamque omne primogenitum in terra Ægypti ab homine usque ad pecus : et in cunctis diis Ægypti faciam judicia. Ego Dominus.
<span id="x12_13" class="vn">13</span> Erit autem sanguis vobis in signum in ædibus in quibus eritis : et videbo sanguinem, et transibo vos : nec erit in vobis plaga disperdens quando percussero terram Ægypti.
<span id="x12_14" class="vn">14</span> Habebitis autem hunc diem in monimentum : et celebrabitis eam solemnem Domino in generationibus vestris cultu sempiterno.
<span id="x12_15" class="vn">15</span> Septem diebus azyma comedetis : in die primo non erit fermentum in domibus vestris : quicumque comederit fermentatum, peribit anima illa de Israël, a primo die usque ad diem septimum.
<span id="x12_16" class="vn">16</span> Dies prima erit sancta atque solemnis, et dies septima eadem festivitate venerabilis : nihil operis facietis in eis, exceptis his, quæ ad vescendum pertinent.
<span id="x12_17" class="vn">17</span> Et observabitis azyma : in eadem enim ipsa die educam exercitum vestrum de terra Ægypti, et custodietis diem istum in generationes vestras ritu perpetuo.
<span id="x12_18" class="vn">18</span> Primo mense, quartadecima die mensis ad vesperam, comedetis azyma usque ad diem vigesimam primam ejusdem mensis ad vesperam.
<span id="x12_19" class="vn">19</span> Septem diebus fermentum non invenietur in domibus vestris : qui comederit fermentatum, peribit anima ejus de cœtu Israël, tam de advenis quam de indigenis terræ.
<span id="x12_20" class="vn">20</span> Omne fermentatum non comedetis : in cunctis habitaculis vestris edetis azyma.
<span id="x12_21" class="vn">21</span> Vocavit autem Moyses omnes seniores filiorum Israël, et dixit ad eos : Ite tollentes animal per familias vestras, et immolate Phase.
<span id="x12_22" class="vn">22</span> Fasciculumque hyssopi tingite in sanguine qui est in limine, et aspergite ex eo superliminare, et utrumque postem : nullus vestrum egrediatur ostium domus suæ usque mane.
<span id="x12_23" class="vn">23</span> Transibit enim Dominus percutiens Ægyptios : cumque viderit sanguinem in superliminari, et in utroque poste, transcendet ostium domus, et non sinet percussorem ingredi domos vestras et lædere.
<span id="x12_24" class="vn">24</span> Custodi verbum istud legitimum tibi et filiis tuis usque in æternum.
<span id="x12_25" class="vn">25</span> Cumque introieritis terram, quam Dominus daturus est vobis ut pollicitus est, observabitis cæremonias istas.
<span id="x12_26" class="vn">26</span> Et cum dixerint vobis filii vestri : Quæ est ista religio ?
<span id="x12_27" class="vn">27</span> Dicetis eis : Victima transitus Domini est, quando transivit super domos filiorum Israël in Ægypto, percutiens Ægyptios, et domos nostras liberans. Incurvatusque populus adoravit.
<span id="x12_28" class="vn">28</span> Et egressi filii Israël fecerunt sicut præceperat Dominus Moysi et Aaron.<br class="calibre6"/><br class="calibre6"/>
<span id="x12_29" class="vn">29</span> Factum est autem in noctis medio, percussit Dominus omne primogenitum in terra Ægypti, a primogenito Pharaonis, qui in solio ejus sedebat, usque ad primogenitum captivæ quæ erat in carcere, et omne primogenitum jumentorum.
<span id="x12_30" class="vn">30</span> Surrexitque Pharao nocte, et omnes servi ejus, cunctaque Ægyptus : et ortus est clamor magnus in Ægypto : neque enim erat domus in qua non jaceret mortuus.<br class="calibre6"/><br class="calibre6"/>
<span id="x12_31" class="vn">31</span> Vocatisque Pharao Moyse et Aaron nocte, ait : Surgite et egredimini a populo meo, vos et filii Israël : ite, immolate Domino sicut dicitis.
<span id="x12_32" class="vn">32</span> Oves vestras et armenta assumite ut petieratis, et abeuntes benedicite mihi.
<span id="x12_33" class="vn">33</span> Urgebantque Ægyptii populum de terra exire velociter, dicentes : Omnes moriemur.
<span id="x12_34" class="vn">34</span> Tulit igitur populus conspersam farinam antequam fermentaretur : et ligans in palliis, posuit super humeros suos.
<span id="x12_35" class="vn">35</span> Feceruntque filii Israël sicut præceperat Moyses : et petierunt ab Ægyptiis vasa argentea et aurea, vestemque plurimam.
<span id="x12_36" class="vn">36</span> Dominus autem dedit gratiam populo coram Ægyptiis ut commodarent eis : et spoliaverunt Ægyptios.<br class="calibre6"/><br class="calibre6"/>
<span id="x12_37" class="vn">37</span> Profectique sunt filii Israël de Ramesse in Socoth, sexcenta fere millia peditum virorum, absque parvulis.
<span id="x12_38" class="vn">38</span> Sed et vulgus promiscuum innumerabile ascendit cum eis, oves et armenta et animantia diversi generis multa nimis.
<span id="x12_39" class="vn">39</span> Coxeruntque farinam, quam dudum de Ægypto conspersam tulerant : et fecerunt subcinericios panes azymos : neque enim poterant fermentari, cogentibus exire Ægyptiis, et nullam facere sinentibus moram : nec pulmenti quidquam occurrerat præparare.
<span id="x12_40" class="vn">40</span> Habitatio autem filiorum Israël qua manserunt in Ægypto, fuit quadringentorum triginta annorum.
<span id="x12_41" class="vn">41</span> Quibus expletis, eadem die egressus est omnis exercitus Domini de terra Ægypti.
<span id="x12_42" class="vn">42</span> Nox ista est observabilis Domini, quando eduxit eos de terra Ægypti : hanc observare debent omnes filii Israël in generationibus suis.<br class="calibre6"/><br class="calibre6"/>
<span id="x12_43" class="vn">43</span> Dixitque Dominus ad Moysen et Aaron : Hæc est religio Phase : omnis alienigena non comedet ex eo.
<span id="x12_44" class="vn">44</span> Omnis autem servus emptitius circumcidetur, et sic comedet.
<span id="x12_45" class="vn">45</span> Advena et mercenarius non edent ex eo.
<span id="x12_46" class="vn">46</span> In una domo comedetur, nec efferetis de carnibus ejus foras, nec os illius confringetis.
<span id="x12_47" class="vn">47</span> Omnis cœtus filiorum Israël faciet illud.
<span id="x12_48" class="vn">48</span> Quod si quis peregrinorum in vestram voluerit transire coloniam, et facere Phase Domini, circumcidetur prius omne masculinum ejus, et tunc rite celebrabit : eritque sicut indigena terræ : si quis autem circumcisus non fuerit, non vescetur ex eo.
<span id="x12_49" class="vn">49</span> Eadem lex erit indigenæ et colono qui peregrinatur apud vos.
<span id="x12_50" class="vn">50</span> Feceruntque omnes filii Israël sicut præceperat Dominus Moysi et Aaron.
<span id="x12_51" class="vn">51</span> Et eadem die eduxit Dominus filios Israël de terra Ægypti per turmas suas.
</div><div class="calibre5" id="calibre_pb_12"></div></body></html>
