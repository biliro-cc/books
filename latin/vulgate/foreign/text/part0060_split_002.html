<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Thessalonicenses II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Rogamus autem vos, fratres, per adventum Domini nostri Jesu Christi, et nostræ congregationis in ipsum :
<span id="x2_2" class="vn">2</span> ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.
<span id="x2_3" class="vn">3</span> Ne quis vos seducat ullo modo : quoniam nisi venerit discessio primum, et revelatus fuerit homo peccati filius perditionis,
<span id="x2_4" class="vn">4</span> qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.
<span id="x2_5" class="vn">5</span> Non retinetis quod cum adhuc essem apud vos, hæc dicebam vobis ?
<span id="x2_6" class="vn">6</span> et nunc quid detineat scitis, ut reveletur in suo tempore.
<span id="x2_7" class="vn">7</span> Nam mysterium jam operatur iniquitatis : tantum ut qui tenet nunc, teneat, donec de medio fiat.
<span id="x2_8" class="vn">8</span> Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum :
<span id="x2_9" class="vn">9</span> cujus est adventus secundum operationem Satanæ in omni virtute, et signis, et prodigiis mendacibus,
<span id="x2_10" class="vn">10</span> et in omni seductione iniquitatis iis qui pereunt : eo quod caritatem veritatis non receperunt ut salvi fierent.
<span id="x2_11" class="vn">11</span> Ideo mittet illis Deus operationem erroris ut credant mendacio,
<span id="x2_12" class="vn">12</span> ut judicentur omnes qui non crediderunt veritati, sed consenserunt iniquitati.<br class="calibre6"/><br class="calibre6"/>
<span id="x2_13" class="vn">13</span> Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis :
<span id="x2_14" class="vn">14</span> in qua et vocavit vos per Evangelium nostrum in acquisitionem gloriæ Domini nostri Jesu Christi.
<span id="x2_15" class="vn">15</span> Itaque fratres, state : et tenete traditiones, quas didicistis, sive per sermonem, sive per epistolam nostram.
<span id="x2_16" class="vn">16</span> Ipse autem Dominus noster Jesus Christus, et Deus et Pater noster, qui dilexit nos, et dedit consolationem æternam, et spem bonam in gratia,
<span id="x2_17" class="vn">17</span> exhortetur corda vestra, et confirmet in omni opere et sermone bono.
</div><div class="calibre5" id="calibre_pb_2"></div></body></html>
