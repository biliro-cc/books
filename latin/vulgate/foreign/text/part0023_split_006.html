<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Est et aliud malum quod vidi sub sole,<br class="calibre6"/> et quidem frequens apud homines :<br class="calibre6"/>
<span id="x6_2" class="vn">2</span> vir cui dedit Deus divitias,<br class="calibre6"/> et substantiam, et honorem,<br class="calibre6"/> et nihil deest animæ suæ ex omnibus quæ desiderat ;<br class="calibre6"/> nec tribuit ei potestatem Deus ut comedat ex eo,<br class="calibre6"/> sed homo extraneus vorabit illud :<br class="calibre6"/> hoc vanitas et miseria magna est.<br class="calibre6"/>
<span id="x6_3" class="vn">3</span> Si genuerit quispiam centum liberos,<br class="calibre6"/> et vixerit multos annos,<br class="calibre6"/> et plures dies ætatis habuerit,<br class="calibre6"/> et anima illius non utatur bonis substantiæ suæ,<br class="calibre6"/> sepulturaque careat :<br class="calibre6"/> de hoc ergo pronuntio quod melior illo sit abortivus.<br class="calibre6"/>
<span id="x6_4" class="vn">4</span> Frustra enim venit,<br class="calibre6"/> et pergit ad tenebras,<br class="calibre6"/> et oblivione delebitur nomen ejus.<br class="calibre6"/>
<span id="x6_5" class="vn">5</span> Non vidit solem,<br class="calibre6"/> neque cognovit distantiam boni et mali.<br class="calibre6"/>
<span id="x6_6" class="vn">6</span> Etiam si duobus millibus annis vixerit,<br class="calibre6"/> et non fuerit perfruitus bonis,<br class="calibre6"/> nonne ad unum locum properant omnia ?<br class="calibre6"/>
<span id="x6_7" class="vn">7</span> Omnis labor hominis in ore ejus ;<br class="calibre6"/> sed anima ejus non implebitur.<br class="calibre6"/>
<span id="x6_8" class="vn">8</span> Quid habet amplius sapiens a stulto ?<br class="calibre6"/> et quid pauper, nisi ut pergat illuc ubi est vita ?<br class="calibre6"/>
<span id="x6_9" class="vn">9</span> Melius est videre quod cupias,<br class="calibre6"/> quam desiderare quod nescias.<br class="calibre6"/> Sed et hoc vanitas est, et præsumptio spiritus.<br class="calibre6"/>
<span id="x6_10" class="vn">10</span> Qui futurus est, jam vocatum est nomen ejus ;<br class="calibre6"/> et scitur quod homo sit,<br class="calibre6"/> et non possit contra fortiorem se in judicio contendere.<br class="calibre6"/>
<span id="x6_11" class="vn">11</span> Verba sunt plurima,<br class="calibre6"/> multamque in disputando habentia vanitatem.</div>
</div><div class="calibre5" id="calibre_pb_6"></div></body></html>
