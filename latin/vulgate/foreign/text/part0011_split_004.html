<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum III - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Erat autem rex Salomon regnans super omnem Israël :
<span id="x4_2" class="vn">2</span> et hi principes quos habebat : Azarias filius Sadoc sacerdotis :
<span id="x4_3" class="vn">3</span> Elihoreph et Ahia filii Sisa scribæ : Josaphat filius Ahilud a commentariis :
<span id="x4_4" class="vn">4</span> Banaias filius Jojadæ super exercitum : Sadoc autem et Abiathar sacerdotes :
<span id="x4_5" class="vn">5</span> Azarias filius Nathan super eos qui assistebant regi : Zabud filius Nathan sacerdos, amicus regis :
<span id="x4_6" class="vn">6</span> et Ahisar præpositus domus : et Adoniram filius Abda super tributa.
<span id="x4_7" class="vn">7</span> Habebat autem Salomon duodecim præfectos super omnem Israël, qui præbebant annonam regi et domui ejus : per singulos enim menses in anno, singuli necessaria ministrabant.
<span id="x4_8" class="vn">8</span> Et hæc nomina eorum : Benhur in monte Ephraim.
<span id="x4_9" class="vn">9</span> Bendecar in Macces, et in Salebim, et in Bethsames, et in Elon, et in Bethanan.
<span id="x4_10" class="vn">10</span> Benhesed in Aruboth : ipsius erat Socho, et omnis terra Epher.
<span id="x4_11" class="vn">11</span> Benabinadab, cujus omnis Nephath Dor : Tapheth filiam Salomonis habebat uxorem.
<span id="x4_12" class="vn">12</span> Bana filius Ahilud regebat Thanac et Mageddo, et universam Bethsan, quæ est juxta Sarthana subter Jezrahel, a Bethsan usque Abelmehula e regione Jecmaan.
<span id="x4_13" class="vn">13</span> Bengaber in Ramoth Galaad : habebat Avothjair filii Manasse in Galaad : ipse præerat in omni regione Argob, quæ est in Basan, sexaginta civitatibus magnis atque muratis quæ habebant seras æreas.
<span id="x4_14" class="vn">14</span> Ahinadab filius Addo præerat in Manaim.
<span id="x4_15" class="vn">15</span> Achimaas in Nephthali : sed et ipse habebat Basemath filiam Salomonis in conjugio.
<span id="x4_16" class="vn">16</span> Baana filius Husi in Aser, et in Baloth.
<span id="x4_17" class="vn">17</span> Josaphat filius Pharue in Issachar.
<span id="x4_18" class="vn">18</span> Semei filius Ela in Benjamin.
<span id="x4_19" class="vn">19</span> Gaber filius Uri in terra Galaad, in terra Sehon regis Amorrhæi et Og regis Basan, super omnia quæ erant in illa terra.<br class="calibre6"/><br class="calibre6"/>
<span id="x4_20" class="vn">20</span> Juda et Israël innumerabiles, sicut arena maris in multitudine : comedentes, et bibentes, atque lætantes.
<span id="x4_21" class="vn">21</span> Salomon autem erat in ditione sua, habens omnia regna a flumine terræ Philisthiim usque ad terminum Ægypti : offerentium sibi munera, et servientium ei cunctis diebus vitæ ejus.
<span id="x4_22" class="vn">22</span> Erat autem cibus Salomonis per dies singulos triginta cori similæ, et sexaginta cori farinæ,
<span id="x4_23" class="vn">23</span> decem boves pingues, et viginti boves pascuales, et centum arietes, excepta venatione cervorum, caprearum, atque bubalorum, et avium altilium.
<span id="x4_24" class="vn">24</span> Ipse enim obtinebat omnem regionem quæ erat trans flumen, a Thaphsa usque ad Gazan, et cunctos reges illarum regionum : et habebat pacem ex omni parte in circuitu.
<span id="x4_25" class="vn">25</span> Habitabatque Juda et Israël absque timore ullo, unusquisque sub vite sua et sub ficu sua, a Dan usque Bersabee, cunctis diebus Salomonis.
<span id="x4_26" class="vn">26</span> Et habebat Salomon quadraginta millia præsepia equorum currilium, et duodecim millia equestrium.
<span id="x4_27" class="vn">27</span> Nutriebantque eos supradicti regis præfecti : sed et necessaria mensæ regis Salomonis cum ingenti cura præbebant in tempore suo.
<span id="x4_28" class="vn">28</span> Hordeum quoque, et paleas equorum et jumentorum, deferebant in locum ubi erat rex, juxta constitutum sibi.<br class="calibre6"/><br class="calibre6"/>
<span id="x4_29" class="vn">29</span> Dedit quoque Deus sapientiam Salomoni, et prudentiam multam nimis, et latitudinem cordis quasi arenam quæ est in littore maris.
<span id="x4_30" class="vn">30</span> Et præcedebat sapientia Salomonis sapientiam omnium Orientalium et Ægyptiorum,
<span id="x4_31" class="vn">31</span> et erat sapientior cunctis hominibus : sapientior Ethan Ezrahita, et Heman, et Chalcol, et Dorda filiis Mahol : et erat nominatus in universis gentibus per circuitum.
<span id="x4_32" class="vn">32</span> Locutus est quoque Salomon tria millia parabolas : et fuerunt carmina ejus quinque et mille.
<span id="x4_33" class="vn">33</span> Et disputavit super lignis a cedro quæ est in Libano, usque ad hyssopum quæ egreditur de pariete : et disseruit de jumentis, et volucribus, et reptilibus, et piscibus.
<span id="x4_34" class="vn">34</span> Et veniebant de cunctis populis ad audiendam sapientiam Salomonis, et ab universis regibus terræ qui audiebant sapientiam ejus.
</div><div class="calibre5" id="calibre_pb_4"></div></body></html>
