<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c51" id="c51"><span class="chapter-num">51</span></a><div class="poetry"> <span id="x51_1" class="vn">1</span> Audite me, qui sequimini quod justum est,<br class="calibre6"/> et quæritis Dominum ;<br class="calibre6"/> attendite ad petram unde excisi estis,<br class="calibre6"/> et ad cavernam laci de qua præcisi estis.<br class="calibre6"/>
<span id="x51_2" class="vn">2</span> Attendite ad Abraham, patrem vestrum,<br class="calibre6"/> et ad Saram, quæ peperit vos :<br class="calibre6"/> quia unum vocavi eum,<br class="calibre6"/> et benedixi ei, et multiplicavi eum.<br class="calibre6"/>
<span id="x51_3" class="vn">3</span> Consolabitur ergo Dominus Sion,<br class="calibre6"/> et consolabitur omnes ruinas ejus :<br class="calibre6"/> et ponet desertum ejus quasi delicias,<br class="calibre6"/> et solitudinem ejus quasi hortum Domini.<br class="calibre6"/> Gaudium et lætitia invenietur in ea,<br class="calibre6"/> gratiarum actio et vox laudis.<br class="calibre6"/>
<span id="x51_4" class="vn">4</span> Attendite ad me, popule meus,<br class="calibre6"/> et tribus mea, me audite :<br class="calibre6"/> quia lex a me exiet,<br class="calibre6"/> et judicium meum in lucem populorum requiescet.<br class="calibre6"/>
<span id="x51_5" class="vn">5</span> Prope est justus meus, egressus est salvator meus,<br class="calibre6"/> et brachia mea populos judicabunt ;<br class="calibre6"/> me insulæ exspectabunt,<br class="calibre6"/> et brachium meum sustinebunt.<br class="calibre6"/>
<span id="x51_6" class="vn">6</span> Levate in cælum oculos vestros,<br class="calibre6"/> et videte sub terra deorsum :<br class="calibre6"/> quia cæli sicut fumus liquescent,<br class="calibre6"/> et terra sicut vestimentum atteretur,<br class="calibre6"/> et habitatores ejus sicut hæc interibunt :<br class="calibre6"/> salus autem mea in sempiternum erit,<br class="calibre6"/> et justitia mea non deficiet.<br class="calibre6"/>
<span id="x51_7" class="vn">7</span> Audite me, qui scitis justum,<br class="calibre6"/> populus meus, lex mea in corde eorum :<br class="calibre6"/> nolite timere opprobrium hominum,<br class="calibre6"/> et blasphemias eorum ne metuatis :<br class="calibre6"/>
<span id="x51_8" class="vn">8</span> sicut enim vestimentum, sic comedet eos vermis,<br class="calibre6"/> et sicut lanam, sic devorabit eos tinea :<br class="calibre6"/> salus autem mea in sempiternum erit,<br class="calibre6"/> et justitia mea in generationes generationum.<br class="calibre6"/>
<span id="x51_9" class="vn">9</span> Consurge, consurge, induere fortitudinem,<br class="calibre6"/> brachium Domini !<br class="calibre6"/> consurge sicut in diebus antiquis,<br class="calibre6"/> in generationibus sæculorum.<br class="calibre6"/> Numquid non tu percussisti superbum,<br class="calibre6"/> vulnerasti draconem ?<br class="calibre6"/>
<span id="x51_10" class="vn">10</span> numquid non tu siccasti mare,<br class="calibre6"/> aquam abyssi vehementis ;<br class="calibre6"/> qui posuisti profundum maris viam,<br class="calibre6"/> ut transirent liberati ?<br class="calibre6"/>
<span id="x51_11" class="vn">11</span> Et nunc qui redempti sunt a Domino, revertentur,<br class="calibre6"/> et venient in Sion laudantes,<br class="calibre6"/> et lætitia sempiterna super capita eorum :<br class="calibre6"/> gaudium et lætitiam tenebunt ;<br class="calibre6"/> fugiet dolor et gemitus.<br class="calibre6"/>
<span id="x51_12" class="vn">12</span> Ego, ego ipse consolabor vos.<br class="calibre6"/> Quis tu, ut timeres ab homine mortali,<br class="calibre6"/> et a filio hominis qui quasi fœnum ita arescet ?<br class="calibre6"/>
<span id="x51_13" class="vn">13</span> Et oblitus es Domini, factoris tui,<br class="calibre6"/> qui tetendit cælos et fundavit terram ;<br class="calibre6"/> et formidasti jugiter tota die<br class="calibre6"/> a facie furoris ejus qui te tribulabat,<br class="calibre6"/> et paraverat ad perdendum.<br class="calibre6"/> Ubi nunc est furor tribulantis ?<br class="calibre6"/>
<span id="x51_14" class="vn">14</span> Cito veniet gradiens ad aperiendum ;<br class="calibre6"/> et non interficiet usque ad internecionem,<br class="calibre6"/> nec deficiet panis ejus.<br class="calibre6"/>
<span id="x51_15" class="vn">15</span> Ego autem sum Dominus Deus tuus,<br class="calibre6"/> qui conturbo mare, et intumescunt fluctus ejus :<br class="calibre6"/> Dominus exercituum nomen meum.<br class="calibre6"/>
<span id="x51_16" class="vn">16</span> Posui verba mea in ore tuo,<br class="calibre6"/> et in umbra manus meæ protexi te,<br class="calibre6"/> ut plantes cælos, et fundes terram,<br class="calibre6"/> et dicas ad Sion : Populus meus es tu.</div><br class="calibre6"/><br class="calibre6"/>
<div class="poetry"><span id="x51_17" class="vn">17</span> Elevare, elevare,<br class="calibre6"/> consurge, Jerusalem,<br class="calibre6"/> quæ bibisti de manu Domini<br class="calibre6"/> calicem iræ ejus ;<br class="calibre6"/> usque ad fundum calicis soporis bibisti,<br class="calibre6"/> et potasti usque ad fæces.<br class="calibre6"/>
<span id="x51_18" class="vn">18</span> Non est qui sustentet eam,<br class="calibre6"/> ex omnibus filiis quos genuit ;<br class="calibre6"/> et non est qui apprehendat manum ejus,<br class="calibre6"/> ex omnibus filiis quos enutrivit.<br class="calibre6"/>
<span id="x51_19" class="vn">19</span> Duo sunt quæ occurrerunt tibi ;<br class="calibre6"/> quis contristabitur super te ?<br class="calibre6"/> Vastitas, et contritio, et fames, et gladius ;<br class="calibre6"/> quis consolabitur te ?<br class="calibre6"/>
<span id="x51_20" class="vn">20</span> Filii tui projecti sunt, dormierunt<br class="calibre6"/> in capite omnium viarum<br class="calibre6"/> sicut oryx illaqueatus,<br class="calibre6"/> pleni indignatione Domini,<br class="calibre6"/> increpatione Dei tui.<br class="calibre6"/>
<span id="x51_21" class="vn">21</span> Idcirco audi hoc, paupercula,<br class="calibre6"/> et ebria non a vino.<br class="calibre6"/>
<span id="x51_22" class="vn">22</span> Hæc dicit dominator tuus Dominus,<br class="calibre6"/> et Deus tuus, qui pugnabit pro populo suo :<br class="calibre6"/> Ecce tuli de manu tua<br class="calibre6"/> calicem soporis,<br class="calibre6"/> fundum calicis indignationis meæ :<br class="calibre6"/> non adjicies ut bibas illum ultra.<br class="calibre6"/>
<span id="x51_23" class="vn">23</span> Et ponam illum in manu eorum qui te humiliaverunt,<br class="calibre6"/> et dixerunt animæ tuæ :<br class="calibre6"/> Incurvare, ut transeamus ;<br class="calibre6"/> et posuisti ut terram corpus tuum,<br class="calibre6"/> et quasi viam transeuntibus.</div>
</div><div class="calibre5" id="calibre_pb_51"></div></body></html>
