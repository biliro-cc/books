<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Jesus ergo ante sex dies Paschæ venit Bethaniam, ubi Lazarus fuerat mortuus, quem suscitavit Jesus.
<span id="x12_2" class="vn">2</span> Fecerunt autem ei cœnam ibi, et Martha ministrabat, Lazarus vero unus erat ex discumbentibus cum eo.
<span id="x12_3" class="vn">3</span> Maria ergo accepit libram unguenti nardi pistici pretiosi, et unxit pedes Jesu, et extersit pedes ejus capillis suis : et domus impleta est ex odore unguenti.
<span id="x12_4" class="vn">4</span> Dixit ergo unus ex discipulis ejus, Judas Iscariotes, qui erat eum traditurus :
<span id="x12_5" class="vn">5</span> Quare hoc unguentum non veniit trecentis denariis, et datum est egenis ?
<span id="x12_6" class="vn">6</span> Dixit autem hoc, non quia de egenis pertinebat ad eum, sed quia fur erat, et loculos habens, ea quæ mittebantur, portabat.
<span id="x12_7" class="vn">7</span> Dixit ergo Jesus : Sinite illam ut in diem sepulturæ meæ servet illud.
<span id="x12_8" class="vn">8</span> Pauperes enim semper habetis vobiscum : me autem non semper habetis.
<span id="x12_9" class="vn">9</span> Cognovit ergo turba multa ex Judæis quia illic est, et venerunt, non propter Jesum tantum, sed ut Lazarum viderent, quem suscitavit a mortuis.<br class="calibre6"/><br class="calibre6"/>
<span id="x12_10" class="vn">10</span> Cogitaverunt autem principes sacerdotum ut et Lazarum interficerent :
<span id="x12_11" class="vn">11</span> quia multi propter illum abibant ex Judæis, et credebant in Jesum.
<span id="x12_12" class="vn">12</span> In crastinum autem, turba multa quæ venerat ad diem festum, cum audissent quia venit Jesus Jerosolymam,
<span id="x12_13" class="vn">13</span> acceperunt ramos palmarum, et processerunt obviam ei, et clamabant : Hosanna, benedictus qui venit in nomine Domini, rex Israël.
<span id="x12_14" class="vn">14</span> Et invenit Jesus asellum, et sedit super eum, sicut scriptum est :
<span id="x12_15" class="vn">15</span> Noli timere, filia Sion : ecce rex tuus venit sedens super pullum asinæ.
<span id="x12_16" class="vn">16</span> Hæc non cognoverunt discipuli ejus primum : sed quando glorificatus est Jesus, tunc recordati sunt quia hæc erant scripta de eo, et hæc fecerunt ei.
<span id="x12_17" class="vn">17</span> Testimonium ergo perhibebat turba, quæ erat cum eo quando Lazarum vocavit de monumento, et suscitavit eum a mortuis.
<span id="x12_18" class="vn">18</span> Propterea et obviam venit ei turba : quia audierunt fecisse hoc signum.
<span id="x12_19" class="vn">19</span> Pharisæi ergo dixerunt ad semetipsos : Videtis quia nihil proficimus ? ecce mundus totus post eum abiit.<br class="calibre6"/><br class="calibre6"/>
<span id="x12_20" class="vn">20</span> Erant autem quidam gentiles, ex his qui ascenderant ut adorarent in die festo.
<span id="x12_21" class="vn">21</span> Hi ergo accesserunt ad Philippum, qui erat a Bethsaida Galilææ, et rogabant eum, dicentes : Domine, volumus Jesum videre.
<span id="x12_22" class="vn">22</span> Venit Philippus, et dicit Andreæ ; Andreas rursum et Philippus dixerunt Jesu.
<span id="x12_23" class="vn">23</span> Jesus autem respondit eis, dicens : Venit hora, ut clarificetur Filius hominis.
<span id="x12_24" class="vn">24</span> Amen, amen dico vobis, nisi granum frumenti cadens in terram, mortuum fuerit,
<span id="x12_25" class="vn">25</span> ipsum solum manet : si autem mortuum fuerit, multum fructum affert. Qui amat animam suam, perdet eam ; et qui odit animam suam in hoc mundo, in vitam æternam custodit eam.
<span id="x12_26" class="vn">26</span> Si quis mihi ministrat, me sequatur, et ubi sum ego, illic et minister meus erit. Si quis mihi ministraverit, honorificabit eum Pater meus.
<span id="x12_27" class="vn">27</span> Nunc anima mea turbata est. Et quid dicam ? Pater, salvifica me ex hac hora. Sed propterea veni in horam hanc :
<span id="x12_28" class="vn">28</span> Pater, clarifica nomen tuum. Venit ergo vox de cælo : Et clarificavi, et iterum clarificabo.
<span id="x12_29" class="vn">29</span> Turba ergo, quæ stabat, et audierat, dicebat tonitruum esse factum. Alii dicebant : Angelus ei locutus est.
<span id="x12_30" class="vn">30</span> Respondit Jesus, et dixit : Non propter me hæc vox venit, sed propter vos.
<span id="x12_31" class="vn">31</span> Nunc judicium est mundi : nunc princeps hujus mundi ejicietur foras.
<span id="x12_32" class="vn">32</span> Et ego, si exaltatus fuero a terra, omnia traham ad meipsum.
<span id="x12_33" class="vn">33</span> (Hoc autem dicebat, significans qua morte esset moriturus.)<br class="calibre6"/><br class="calibre6"/>
<span id="x12_34" class="vn">34</span> Respondit ei turba : Nos audivimus ex lege, quia Christus manet in æternum : et quomodo tu dicis : Oportet exaltari Filium hominis ? quis est iste Filius hominis ?
<span id="x12_35" class="vn">35</span> Dixit ergo eis Jesus : Adhuc modicum, lumen in vobis est. Ambulate dum lucem habetis, ut non vos tenebræ comprehendant ; et qui ambulat in tenebris, nescit quo vadat.
<span id="x12_36" class="vn">36</span> Dum lucem habetis, credite in lucem, ut filii lucis sitis. Hæc locutus est Jesus, et abiit et abscondit se ab eis.<br class="calibre6"/><br class="calibre6"/>
<span id="x12_37" class="vn">37</span> Cum autem tanta signa fecisset coram eis, non credebant in eum ;
<span id="x12_38" class="vn">38</span> ut sermo Isaiæ prophetæ impleretur, quem dixit : <div class="poetry">Domine, quis credidit auditui nostro ?<br class="calibre6"/> et brachium Domini cui revelatum est ?</div>
<span id="x12_39" class="vn">39</span> Propterea non poterant credere, quia iterum dixit Isaias :
<div class="poetry"><span id="x12_40" class="vn">40</span> Excæcavit oculos eorum, et induravit cor eorum<br class="calibre6"/> ut non videant oculis, et non intelligant corde,<br class="calibre6"/> et convertantur, et sanem eos.</div>
<span id="x12_41" class="vn">41</span> Hæc dixit Isaias, quando vidit gloriam ejus, et locutus est de eo.<br class="calibre6"/><br class="calibre6"/>
<span id="x12_42" class="vn">42</span> Verumtamen et ex principibus multi crediderunt in eum : sed propter pharisæos non confitebantur, ut e synagoga non ejicerentur.
<span id="x12_43" class="vn">43</span> Dilexerunt enim gloriam hominum magis quam gloriam Dei.
<span id="x12_44" class="vn">44</span> Jesus autem clamavit, et dixit : Qui credit in me, non credit in me, sed in eum qui misit me.
<span id="x12_45" class="vn">45</span> Et qui videt me, videt eum qui misit me.
<span id="x12_46" class="vn">46</span> Ego lux in mundum veni, ut omnis qui credit in me, in tenebris non maneat.
<span id="x12_47" class="vn">47</span> Et si quis audierit verba mea, et non custodierit, ego non judico eum ; non enim veni ut judicem mundum, sed ut salvificem mundum.
<span id="x12_48" class="vn">48</span> Qui spernit me et non accipit verba mea, habet qui judicet eum. Sermo quem locutus sum, ille judicabit eum in novissimo die.
<span id="x12_49" class="vn">49</span> Quia ego ex meipso non sum locutus, sed qui misit me, Pater, ipse mihi mandatum dedit quid dicam et quid loquar.
<span id="x12_50" class="vn">50</span> Et scio quia mandatum ejus vita æterna est : quæ ergo ego loquor, sicut dixit mihi Pater, sic loquor.
</div><div class="calibre5" id="calibre_pb_12"></div></body></html>
