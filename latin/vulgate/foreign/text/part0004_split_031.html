<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c31" id="c31"><span class="chapter-num">31</span></a> <span id="x31_1" class="vn">1</span> Locutusque est Dominus ad Moysen, dicens :
<span id="x31_2" class="vn">2</span> Ulciscere prius filios Israël de Madianitis, et sic colligeris ad populum tuum.
<span id="x31_3" class="vn">3</span> Statimque Moyses : Armate, inquit, ex vobis viros ad pugnam, qui possint ultionem Domini expetere de Madianitis.
<span id="x31_4" class="vn">4</span> Mille viri de singulis tribubus eligantur ex Israël qui mittantur ad bellum.
<span id="x31_5" class="vn">5</span> Dederuntque millenos de singulis tribubus, id est, duodecim millia expeditorum ad pugnam :
<span id="x31_6" class="vn">6</span> quos misit Moyses cum Phinees filio Eleazari sacerdotis, vasa quoque sancta, et tubas ad clangendum tradidit ei.
<span id="x31_7" class="vn">7</span> Cumque pugnassent contra Madianitas atque vicissent, omnes mares occiderunt,
<span id="x31_8" class="vn">8</span> et reges eorum, Evi, et Recem, et Sur, et Hur, et Rebe, quinque principes gentis : Balaam quoque filium Beor interfecerunt gladio.
<span id="x31_9" class="vn">9</span> Ceperuntque mulieres eorum, et parvulos, omniaque pecora, et cunctam supellectilem : quidquid habere potuerant depopulati sunt :
<span id="x31_10" class="vn">10</span> tam urbes quam viculos et castella flamma consumpsit.
<span id="x31_11" class="vn">11</span> Et tulerunt prædam, et universa quæ ceperant tam ex hominibus quam ex jumentis,
<span id="x31_12" class="vn">12</span> et adduxerunt ad Moysen, et Eleazarum sacerdotem, et ad omnem multitudinem filiorum Israël : reliqua autem utensilia portaverunt ad castra in campestribus Moab juxta Jordanem contra Jericho.<br class="calibre6"/><br class="calibre6"/>
<span id="x31_13" class="vn">13</span> Egressi sunt autem Moyses et Eleazar sacerdos, et omnes principes synagogæ, in occursum eorum extra castra.
<span id="x31_14" class="vn">14</span> Iratusque Moyses principibus exercitus, tribunis, et centurionibus qui venerant de bello,
<span id="x31_15" class="vn">15</span> ait : Cur feminas reservastis ?
<span id="x31_16" class="vn">16</span> nonne istæ sunt, quæ deceperunt filios Israël ad suggestionem Balaam, et prævaricari vos fecerunt in Domino super peccato Phogor, unde et percussus est populus ?
<span id="x31_17" class="vn">17</span> ergo cunctos interficite quidquid est generis masculinis, etiam in parvulis : et mulieres, quæ noverunt viros in coitu, jugulate :
<span id="x31_18" class="vn">18</span> puellas autem et omnes feminas virgines reservate vobis :
<span id="x31_19" class="vn">19</span> et manete extra castra septem diebus. Qui occiderit hominem, vel occisum tetigerit, lustrabitur die tertio et septimo.
<span id="x31_20" class="vn">20</span> Et de omni præda, sive vestimentum fuerit, sive vas, et aliquid in utensilia præparatum, de caprarum pellibus, et pilis, et ligno, expiabitur.<br class="calibre6"/><br class="calibre6"/>
<span id="x31_21" class="vn">21</span> Eleazar quoque sacerdos ad viros exercitus, qui pugnaverunt, sic locutus est : Hoc est præceptum legis, quod mandavit Dominus Moysi :
<span id="x31_22" class="vn">22</span> aurum, et argentum, et æs, et ferrum, et plumbum, et stannum,
<span id="x31_23" class="vn">23</span> et omne, quod potest transire per flammas, igne purgabitur : quidquid autem ignem non potest sustinere, aqua expiationis sanctificabitur :
<span id="x31_24" class="vn">24</span> et lavabitis vestimenta vestra die septimo, et purificati postea castra intrabitis.
<span id="x31_25" class="vn">25</span> Dixit quoque Dominus ad Moysen :
<span id="x31_26" class="vn">26</span> Tollite summam eorum quæ capta sunt, ab homine usque ad pecus, tu et Eleazar sacerdos et principes vulgi :
<span id="x31_27" class="vn">27</span> dividesque ex æquo prædam inter eos qui pugnaverunt egressique sunt ad bellum, et inter omnem reliquam multitudinem.
<span id="x31_28" class="vn">28</span> Et separabis partem Domino ab his qui pugnaverunt et fuerunt in bello, unam animam de quingentis, tam ex hominibus quam ex bobus et asinis et ovibus,
<span id="x31_29" class="vn">29</span> et dabis eam Eleazaro sacerdoti, quia primitiæ Domini sunt.
<span id="x31_30" class="vn">30</span> Ex media quoque parte filiorum Israël accipies quinquagesimum caput hominum, et boum, et asinorum, et ovium, cunctorum animantium, et dabis ea Levitis, qui excubant in custodiis tabernaculi Domini.<br class="calibre6"/><br class="calibre6"/>
<span id="x31_31" class="vn">31</span> Feceruntque Moyses et Eleazar sicut præceperat Dominus.
<span id="x31_32" class="vn">32</span> Fuit autem præda, quam exercitus ceperat, ovium sexcenta septuaginta quinque millia,
<span id="x31_33" class="vn">33</span> boum septuaginta duo millia,
<span id="x31_34" class="vn">34</span> asinorum sexaginta millia et mille :
<span id="x31_35" class="vn">35</span> animæ hominum sexus feminei, quæ non cognoverant viros, triginta duo millia.
<span id="x31_36" class="vn">36</span> Dataque est media pars his qui in prælio fuerant, ovium trecenta triginta septem millia quingentæ :
<span id="x31_37" class="vn">37</span> e quibus in partem Domini supputatæ sunt oves sexcentæ septuaginta quinque :
<span id="x31_38" class="vn">38</span> et de bobus triginta sex millibus, boves septuaginta et duo :
<span id="x31_39" class="vn">39</span> de asinis triginta millibus quingentis, asini sexaginta unus :
<span id="x31_40" class="vn">40</span> de animabus hominum sedecim millibus, cesserunt in partem Domini triginta duæ animæ.
<span id="x31_41" class="vn">41</span> Tradiditque Moyses numerum primitiarum Domini Eleazaro sacerdoti, sicut fuerat ei imperatum,
<span id="x31_42" class="vn">42</span> ex media parte filiorum Israël, quam separaverat his qui in prælio fuerant.
<span id="x31_43" class="vn">43</span> De media vero parte, quæ contigerat reliquæ multitudini, id est, de ovibus trecentis triginta septem millibus quingentis,
<span id="x31_44" class="vn">44</span> et de bobus triginta sex millibus,
<span id="x31_45" class="vn">45</span> et de asinis triginta millibus quingentis,
<span id="x31_46" class="vn">46</span> et de hominibus sedecim millibus,
<span id="x31_47" class="vn">47</span> tulit Moyses quinquagesimum caput, et dedit Levitis, qui excubabant in tabernaculo Domini, sicut præceperat Dominus.<br class="calibre6"/><br class="calibre6"/>
<span id="x31_48" class="vn">48</span> Cumque accessissent principes exercitus ad Moysen, et tribuni, centurionesque, dixerunt :
<span id="x31_49" class="vn">49</span> Nos servi tui recensuimus numerum pugnatorum, quos habuimus sub manu nostra : et ne unus quidem defuit.
<span id="x31_50" class="vn">50</span> Ob hanc causam offerimus in donariis Domini singuli quod in præda auri potuimus invenire, periscelides et armillas, annulos et dextralia, ac murænulas, ut depreceris pro nobis Dominum.
<span id="x31_51" class="vn">51</span> Susceperuntque Moyses et Eleazar sacerdos omne aurum in diversis speciebus,
<span id="x31_52" class="vn">52</span> pondo sedecim millia septingentos quinquaginta siclos, a tribunis et centurionibus.
<span id="x31_53" class="vn">53</span> Unusquisque enim quod in præda rapuerat, suum erat.
<span id="x31_54" class="vn">54</span> Et susceptum intulerunt in tabernaculum testimonii, in monimentum filiorum Israël coram Domino.
</div><div class="calibre5" id="calibre_pb_31"></div></body></html>
