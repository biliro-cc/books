<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a><div class="poetry"> <span id="x27_1" class="vn">1</span> Propter inopiam multi deliquerunt :<br class="calibre6"/> et qui quærit locupletari avertit oculum suum.<br class="calibre6"/>
<span id="x27_2" class="vn">2</span> Sicut in medio compaginis lapidum palus figitur,<br class="calibre6"/> sic et inter medium venditionis et emptionis angustiabitur peccatum :<br class="calibre6"/>
<span id="x27_3" class="vn">3</span> conteretur cum delinquente delictum.<br class="calibre6"/>
<span id="x27_4" class="vn">4</span> Si non in timore Domini tenueris te instanter,<br class="calibre6"/> cito subvertetur domus tua.</div><br class="calibre6"/><br class="calibre6"/>
<div class="poetry"><span id="x27_5" class="vn">5</span> Sicut in percussura cribri remanebit pulvis,<br class="calibre6"/> sic aporia hominis in cogitatu illius.<br class="calibre6"/>
<span id="x27_6" class="vn">6</span> Vasa figuli probat fornax,<br class="calibre6"/> et homines justos tentatio tribulationis.<br class="calibre6"/>
<span id="x27_7" class="vn">7</span> Sicut rusticatio de ligno ostendit fructum illius,<br class="calibre6"/> sic verbum ex cogitatu cordis hominis.<br class="calibre6"/>
<span id="x27_8" class="vn">8</span> Ante sermonem non laudes virum :<br class="calibre6"/> hæc enim tentatio est hominum.<br class="calibre6"/>
<span id="x27_9" class="vn">9</span> Si sequaris justitiam, apprehendes illam,<br class="calibre6"/> et indues quasi poderem honoris :<br class="calibre6"/> et inhabitabis cum ea, et proteget te in sempiternum,<br class="calibre6"/> et in die agnitionis invenies firmamentum.<br class="calibre6"/>
<span id="x27_10" class="vn">10</span> Volatilia ad sibi similia conveniunt :<br class="calibre6"/> et veritas ad eos qui operantur illam revertetur.<br class="calibre6"/>
<span id="x27_11" class="vn">11</span> Leo venationi insidiatur semper :<br class="calibre6"/> sic peccata operantibus iniquitates.<br class="calibre6"/>
<span id="x27_12" class="vn">12</span> Homo sanctus in sapientia manet sicut sol :<br class="calibre6"/> nam stultus sicut luna mutatur.<br class="calibre6"/>
<span id="x27_13" class="vn">13</span> In medio insensatorum serva verbum tempori :<br class="calibre6"/> in medio autem cogitantium assiduus esto.<br class="calibre6"/>
<span id="x27_14" class="vn">14</span> Narratio peccantium odiosa,<br class="calibre6"/> et risus illorum in deliciis peccati.<br class="calibre6"/>
<span id="x27_15" class="vn">15</span> Loquela multum jurans horripilationem capiti statuet,<br class="calibre6"/> et irreverentia ipsius obturatio aurium.<br class="calibre6"/>
<span id="x27_16" class="vn">16</span> Effusio sanguinis in rixa superborum,<br class="calibre6"/> et maledictio illorum auditus gravis.<br class="calibre6"/>
<span id="x27_17" class="vn">17</span> Qui denudat arcana amici fidem perdit,<br class="calibre6"/> et non inveniet amicum ad animum suum.<br class="calibre6"/>
<span id="x27_18" class="vn">18</span> Dilige proximum,<br class="calibre6"/> et conjungere fide cum illo.<br class="calibre6"/>
<span id="x27_19" class="vn">19</span> Quod si denudaveris absconsa illius,<br class="calibre6"/> non persequeris post eum.<br class="calibre6"/>
<span id="x27_20" class="vn">20</span> Sicut enim homo qui perdit amicum suum,<br class="calibre6"/> sic et qui perdit amicitiam proximi sui.<br class="calibre6"/>
<span id="x27_21" class="vn">21</span> Et sicut qui dimittit avem de manu sua,<br class="calibre6"/> sic dereliquisti proximum tuum, et non eum capies.<br class="calibre6"/>
<span id="x27_22" class="vn">22</span> Non illum sequaris, quoniam longe abest :<br class="calibre6"/> effugit enim quasi caprea de laqueo, quoniam vulnerata est anima ejus :<br class="calibre6"/>
<span id="x27_23" class="vn">23</span> ultra eum non poteris colligare.<br class="calibre6"/> Et maledicti est concordatio :<br class="calibre6"/>
<span id="x27_24" class="vn">24</span> denudare autem amici mysteria, desperatio est animæ infelicis.</div><br class="calibre6"/><br class="calibre6"/>
<div class="poetry"><span id="x27_25" class="vn">25</span> Annuens oculo fabricat iniqua,<br class="calibre6"/> et nemo eum abjiciet.<br class="calibre6"/>
<span id="x27_26" class="vn">26</span> In conspectu oculorum tuorum condulcabit os suum,<br class="calibre6"/> et super sermones tuos admirabitur :<br class="calibre6"/> novissime autem pervertet os suum,<br class="calibre6"/> et in verbis tuis dabit scandalum.<br class="calibre6"/>
<span id="x27_27" class="vn">27</span> Multa odivi, et non coæquavi ei,<br class="calibre6"/> et Dominus odiet illum.<br class="calibre6"/>
<span id="x27_28" class="vn">28</span> Qui in altum mittit lapidem, super caput ejus cadet :<br class="calibre6"/> et plaga dolosa dolosi dividet vulnera.<br class="calibre6"/>
<span id="x27_29" class="vn">29</span> Et qui foveam fodit incidet in eam :<br class="calibre6"/> et qui statuit lapidem proximo offendet in eo :<br class="calibre6"/> et qui laqueum alii ponit, peribit in illo.<br class="calibre6"/>
<span id="x27_30" class="vn">30</span> Facienti nequissimum consilium, super ipsum devolvetur,<br class="calibre6"/> et non agnoscet unde adveniat illi.<br class="calibre6"/>
<span id="x27_31" class="vn">31</span> Illusio et improperium superborum,<br class="calibre6"/> et vindicta sicut leo insidiabitur illi.<br class="calibre6"/>
<span id="x27_32" class="vn">32</span> Laqueo peribunt qui oblectantur casu justorum,<br class="calibre6"/> dolor autem consumet illos antequam moriantur.</div><br class="calibre6"/><br class="calibre6"/>
<div class="poetry"><span id="x27_33" class="vn">33</span> Ira et furor utraque execrabilia sunt,<br class="calibre6"/> et vir peccator continens erit illorum.</div>
</div><div class="calibre5" id="calibre_pb_27"></div></body></html>
