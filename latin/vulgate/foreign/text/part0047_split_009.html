<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a> <span id="x9_1" class="vn">1</span> Et ascendens in naviculam, transfretavit, et venit in civitatem suam.
<span id="x9_2" class="vn">2</span> Et ecce offerebant ei paralyticum jacentem in lecto. Et videns Jesus fidem illorum, dixit paralytico : Confide fili, remittuntur tibi peccata tua.
<span id="x9_3" class="vn">3</span> Et ecce quidam de scribis dixerunt intra se : Hic blasphemat.
<span id="x9_4" class="vn">4</span> Et cum vidisset Jesus cogitationes eorum, dixit : Ut quid cogitatis mala in cordibus vestris ?
<span id="x9_5" class="vn">5</span> Quid est facilius dicere : Dimittuntur tibi peccata tua : an dicere : Surge, et ambula ?
<span id="x9_6" class="vn">6</span> Ut autem sciatis, quia Filius hominis habet potestatem in terra dimittendi peccata, tunc ait paralytico : Surge, tolle lectum tuum, et vade in domum tuam.
<span id="x9_7" class="vn">7</span> Et surrexit, et abiit in domum suam.
<span id="x9_8" class="vn">8</span> Videntes autem turbæ timuerunt, et glorificaverunt Deum, qui dedit potestatem talem hominibus.<br class="calibre6"/><br class="calibre6"/>
<span id="x9_9" class="vn">9</span> Et, cum transiret inde Jesus, vidit hominem sedentem in telonio, Matthæum nomine. Et ait illi : Sequere me. Et surgens, secutus est eum.
<span id="x9_10" class="vn">10</span> Et factum est, discumbente eo in domo, ecce multi publicani et peccatores venientes, discumbebant cum Jesu, et discipulis ejus.
<span id="x9_11" class="vn">11</span> Et videntes pharisæi, dicebant discipulis ejus : Quare cum publicanis et peccatoribus manducat magister vester ?
<span id="x9_12" class="vn">12</span> At Jesus audiens, ait : Non est opus valentibus medicus, sed male habentibus.
<span id="x9_13" class="vn">13</span> Euntes autem discite quid est : Misericordiam volo, et non sacrificium. Non enim veni vocare justos, sed peccatores.
<span id="x9_14" class="vn">14</span> Tunc accesserunt ad eum discipuli Joannis, dicentes : Quare nos, et pharisæi, jejunamus frequenter : discipuli autem tui non jejunant ?
<span id="x9_15" class="vn">15</span> Et ait illis Jesus : Numquid possunt filii sponsi lugere, quamdiu cum illis est sponsus ? Venient autem dies cum auferetur ab eis sponsus : et tunc jejunabunt.
<span id="x9_16" class="vn">16</span> Nemo autem immittit commissuram panni rudis in vestimentum vetus : tollit enim plenitudinem ejus a vestimento, et pejor scissura fit.
<span id="x9_17" class="vn">17</span> Neque mittunt vinum novum in utres veteres : alioquin rumpuntur utres, et vinum effunditur, et utres pereunt. Sed vinum novum in utres novos mittunt : et ambo conservantur.<br class="calibre6"/><br class="calibre6"/>
<span id="x9_18" class="vn">18</span> Hæc illo loquente ad eos, ecce princeps unus accessit, et adorabat eum, dicens : Domine, filia mea modo defuncta est : sed veni, impone manum tuam super eam, et vivet.
<span id="x9_19" class="vn">19</span> Et surgens Jesus, sequebatur eum, et discipuli ejus.
<span id="x9_20" class="vn">20</span> Et ecce mulier, quæ sanguinis fluxum patiebatur duodecim annis, accessit retro, et tetigit fimbriam vestimenti ejus.
<span id="x9_21" class="vn">21</span> Dicebat enim intra se : Si tetigero tantum vestimentum ejus, salva ero.
<span id="x9_22" class="vn">22</span> At Jesus conversus, et videns eam, dixit : Confide, filia, fides tua te salvam fecit. Et salva facta est mulier ex illa hora.<br class="calibre6"/><br class="calibre6"/>
<span id="x9_23" class="vn">23</span> Et cum venisset Jesus in domum principis, et vidisset tibicines et turbam tumultuantem, dicebat :
<span id="x9_24" class="vn">24</span> Recedite : non est enim mortua puella, sed dormit. Et deridebant eum.
<span id="x9_25" class="vn">25</span> Et cum ejecta esset turba, intravit : et tenuit manum ejus, et surrexit puella.
<span id="x9_26" class="vn">26</span> Et exiit fama hæc in universam terram illam.<br class="calibre6"/><br class="calibre6"/>
<span id="x9_27" class="vn">27</span> Et transeunte inde Jesu, secuti sunt eum duo cæci, clamantes, et dicentes : Miserere nostri, fili David.
<span id="x9_28" class="vn">28</span> Cum autem venisset domum, accesserunt ad eum cæci. Et dicit eis Jesus : Creditis quia hoc possum facere vobis ? Dicunt ei : Utique, Domine.
<span id="x9_29" class="vn">29</span> Tunc tetigit oculos eorum, dicens : Secundum fidem vestram, fiat vobis.
<span id="x9_30" class="vn">30</span> Et aperti sunt oculi eorum : et comminatus est illis Jesus, dicens : Videte ne quis sciat.
<span id="x9_31" class="vn">31</span> Illi autem exeuntes, diffamaverunt eum in tota terra illa.<br class="calibre6"/><br class="calibre6"/>
<span id="x9_32" class="vn">32</span> Egressis autem illis, ecce obtulerunt ei hominem mutum, dæmonium habentem.
<span id="x9_33" class="vn">33</span> Et ejecto dæmonio, locutus est mutus, et miratæ sunt turbæ, dicentes : Numquam apparuit sic in Israël.
<span id="x9_34" class="vn">34</span> Pharisæi autem dicebant : In principe dæmoniorum ejicit dæmones.<br class="calibre6"/><br class="calibre6"/>
<span id="x9_35" class="vn">35</span> Et circuibat Jesus omnes civitates, et castella, docens in synagogis eorum, et prædicans Evangelium regni, et curans omnem languorem, et omnem infirmitatem.
<span id="x9_36" class="vn">36</span> Videns autem turbas, misertus est eis : quia erant vexati, et jacentes sicut oves non habentes pastorem.
<span id="x9_37" class="vn">37</span> Tunc dicit discipulis suis : Messis quidem multa, operarii autem pauci.
<span id="x9_38" class="vn">38</span> Rogate ergo Dominum messis, ut mittat operarios in messem suam.
</div><div class="calibre5" id="calibre_pb_9"></div></body></html>
