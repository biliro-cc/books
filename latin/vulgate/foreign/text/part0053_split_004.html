<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Sic nos existimet homo ut ministros Christi, et dispensatores mysteriorum Dei.
<span id="x4_2" class="vn">2</span> Hic jam quæritur inter dispensatores ut fidelis quis inveniatur.
<span id="x4_3" class="vn">3</span> Mihi autem pro minimo est ut a vobis judicer, aut ab humano die : sed neque meipsum judico.
<span id="x4_4" class="vn">4</span> Nihil enim mihi conscius sum, sed non in hoc justificatus sum : qui autem judicat me, Dominus est.
<span id="x4_5" class="vn">5</span> Itaque nolite ante tempus judicare, quoadusque veniat Dominus : qui et illuminabit abscondita tenebrarum, et manifestabit consilia cordium : et tunc laus erit unicuique a Deo.
<span id="x4_6" class="vn">6</span> Hæc autem, fratres, transfiguravi in me et Apollo, propter vos : ut in nobis discatis, ne supra quam scriptum est, unus adversus alterum infletur pro alio.
<span id="x4_7" class="vn">7</span> Quis enim te discernit ? quid autem habes quod non accepisti ? si autem accepisti, quid gloriaris quasi non acceperis ?<br class="calibre6"/><br class="calibre6"/>
<span id="x4_8" class="vn">8</span> Jam saturati estis, jam divites facti estis : sine nobis regnatis : et utinam regnetis, ut et nos vobiscum regnemus.
<span id="x4_9" class="vn">9</span> Puto enim quod Deus nos Apostolos novissimos ostendit, tamquam morti destinatos : quia spectaculum facti sumus mundo, et angelis, et hominibus.
<span id="x4_10" class="vn">10</span> Nos stulti propter Christum, vos autem prudentes in Christo : nos infirmi, vos autem fortes : vos nobiles, nos autem ignobiles.
<span id="x4_11" class="vn">11</span> Usque in hanc horam et esurimus, et sitimus, et nudi sumus, et colaphis cædimur, et instabiles sumus,
<span id="x4_12" class="vn">12</span> et laboramus operantes manibus nostris : maledicimur, et benedicimus : persecutionem patimur, et sustinemus :
<span id="x4_13" class="vn">13</span> blasphemamur, et obsecramus : tamquam purgamenta hujus mundi facti sumus, omnium peripsema usque adhuc.<br class="calibre6"/><br class="calibre6"/>
<span id="x4_14" class="vn">14</span> Non ut confundam vos, hæc scribo, sed ut filios meos carissimos moneo.
<span id="x4_15" class="vn">15</span> Nam si decem millia pædagogorum habeatis in Christo, sed non multos patres. Nam in Christo Jesu per Evangelium ego vos genui.
<span id="x4_16" class="vn">16</span> Rogo ergo vos, imitatores mei estote, sicut et ego Christi.
<span id="x4_17" class="vn">17</span> Ideo misi ad vos Timotheum, qui est filius meus carissimus, et fidelis in Domino : qui vos commonefaciet vias meas, quæ sunt in Christo Jesu, sicut ubique in omni ecclesia doceo.
<span id="x4_18" class="vn">18</span> Tamquam non venturus sim ad vos, sic inflati sunt quidam.
<span id="x4_19" class="vn">19</span> Veniam autem ad vos cito, si Dominus voluerit : et cognoscam non sermonem eorum qui inflati sunt, sed virtutem.
<span id="x4_20" class="vn">20</span> Non enim in sermone est regnum Dei, sed in virtute.
<span id="x4_21" class="vn">21</span> Quid vultis ? in virga veniam ad vos, an in caritate, et spiritu mansuetudinis ?
</div><div class="calibre5" id="calibre_pb_4"></div></body></html>
