<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Puer autem Samuel ministrabat Domino coram Heli, et sermo Domini erat pretiosus in diebus illis : non erat visio manifesta.
<span id="x3_2" class="vn">2</span> Factum est ergo in die quadam, Heli jacebat in loco suo, et oculi ejus caligaverant, nec poterat videre :
<span id="x3_3" class="vn">3</span> lucerna Dei antequam extingueretur, Samuel dormiebat in templo Domini, ubi erat arca Dei.
<span id="x3_4" class="vn">4</span> Et vocavit Dominus Samuel. Qui respondens, ait : Ecce ego.
<span id="x3_5" class="vn">5</span> Et cucurrit ad Heli, et dixit : Ecce ego : vocasti enim me. Qui dixit : Non vocavi : revertere, et dormi. Et abiit, et dormivit.
<span id="x3_6" class="vn">6</span> Et adjecit Dominus rursum vocare Samuelem. Consurgensque Samuel, abiit ad Heli, et dixit : Ecce ego, quia vocasti me. Qui respondit : Non vocavi te, fili mi : revertere et dormi.
<span id="x3_7" class="vn">7</span> Porro Samuel necdum sciebat Dominum, neque revelatus fuerat ei sermo Domini.
<span id="x3_8" class="vn">8</span> Et adjecit Dominus, et vocavit adhuc Samuelem tertio. Qui consurgens abiit ad Heli,
<span id="x3_9" class="vn">9</span> et ait : Ecce ego, quia vocasti me. Intellexit ergo Heli quia Dominus vocaret puerum : et ait ad Samuelem : Vade, et dormi : et si deinceps vocaverit te, dices : Loquere, Domine, quia audit servus tuus. Abiit ergo Samuel, et dormivit in loco suo.
<span id="x3_10" class="vn">10</span> Et venit Dominus, et stetit : et vocavit, sicut vocaverat secundo : Samuel, Samuel. Et ait Samuel : Loquere, Domine, quia audit servus tuus.
<span id="x3_11" class="vn">11</span> Et dixit Dominus ad Samuelem : Ecce ego facio verbum in Israël, quod quicumque audierit, tinnient ambæ aures ejus.
<span id="x3_12" class="vn">12</span> In die illa suscitabo adversum Heli omnia quæ locutus sum super domum ejus : incipiam, et complebo.
<span id="x3_13" class="vn">13</span> Prædixi enim ei quod judicaturus essem domum ejus in æternum propter iniquitatem, eo quod noverat indigne agere filios suos, et non corripuerit eos.
<span id="x3_14" class="vn">14</span> Idcirco juravi domui Heli quod non expietur iniquitas domus ejus victimis et muneribus usque in æternum.<br class="calibre6"/><br class="calibre6"/>
<span id="x3_15" class="vn">15</span> Dormivit autem Samuel usque mane, aperuitque ostia domus Domini. Et Samuel timebat indicare visionem Heli.
<span id="x3_16" class="vn">16</span> Vocavit ergo Heli Samuelem, et dixit : Samuel fili mi ? Qui respondens ait : Præsto sum.
<span id="x3_17" class="vn">17</span> Et interrogavit eum : Quis est sermo, quem locutus est Dominus ad te ? oro te ne celaveris me : hæc faciat tibi Deus, et hæc addat, si absconderis a me sermonem ex omnibus verbis quæ dicta sunt tibi.
<span id="x3_18" class="vn">18</span> Indicavit itaque ei Samuel universos sermones, et non abscondit ab eo. Et ille respondit : Dominus est : quod bonum est in oculis suis faciat.<br class="calibre6"/><br class="calibre6"/>
<span id="x3_19" class="vn">19</span> Crevit autem Samuel, et Dominus erat cum eo, et non cecidit ex omnibus verbis ejus in terram.
<span id="x3_20" class="vn">20</span> Et cognovit universus Israël, a Dan usque Bersabee, quod fidelis Samuel propheta esset Domini.
<span id="x3_21" class="vn">21</span> Et addidit Dominus ut appareret in Silo, quoniam revelatus fuerat Dominus Samueli in Silo juxta verbum Domini. Et evenit sermo Samuelis universo Israëli.
</div><div class="calibre5" id="calibre_pb_3"></div></body></html>
