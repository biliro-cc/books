<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a><div class="poetry"> <span id="x19_1" class="vn">1</span> Impiis autem usque in novissimum<br class="calibre6"/> sine misericordia ira supervenit.<br class="calibre6"/> Præsciebat enim et futura illorum :<br class="calibre6"/>
<span id="x19_2" class="vn">2</span> quoniam cum ipsi permisissent ut se educerent,<br class="calibre6"/> et cum magna sollicitudine præmisissent illos,<br class="calibre6"/> consequebantur illos, pœnitentia acti.<br class="calibre6"/>
<span id="x19_3" class="vn">3</span> Adhuc enim inter manus habentes luctum,<br class="calibre6"/> et deplorantes ad monumenta mortuorum,<br class="calibre6"/> aliam sibi assumpserunt cogitationem inscientiæ,<br class="calibre6"/> et quos rogantes projecerant,<br class="calibre6"/> hos tamquam fugitivos persequebantur.<br class="calibre6"/>
<span id="x19_4" class="vn">4</span> Ducebat enim illos ad hunc finem digna necessitas ;<br class="calibre6"/> et horum quæ acciderant commemorationem amittebant,<br class="calibre6"/> ut quæ deerant tormentis repleret punitio :<br class="calibre6"/>
<span id="x19_5" class="vn">5</span> et populus quidem tuus mirabiliter transiret,<br class="calibre6"/> illi autem novam mortem invenirent.<br class="calibre6"/>
<span id="x19_6" class="vn">6</span> Omnis enim creatura ad suum genus ab initio refigurabatur,<br class="calibre6"/> deserviens tuis præceptis,<br class="calibre6"/> ut pueri tui custodirentur illæsi.<br class="calibre6"/>
<span id="x19_7" class="vn">7</span> Nam nubes castra eorum obumbrabat,<br class="calibre6"/> et ex aqua quæ ante erat, terra arida apparuit,<br class="calibre6"/> et in mari Rubro via sine impedimento,<br class="calibre6"/> et campus germinans de profundo nimio :<br class="calibre6"/>
<span id="x19_8" class="vn">8</span> per quem omnis natio transivit quæ tegebatur tua manu,<br class="calibre6"/> videntes tua mirabilia et monstra.<br class="calibre6"/>
<span id="x19_9" class="vn">9</span> Tamquam enim equi depaverunt escam,<br class="calibre6"/> et tamquam agni exsultaverunt,<br class="calibre6"/> magnificantes te, Domine, qui liberasti illos.<br class="calibre6"/>
<span id="x19_10" class="vn">10</span> Memores enim erant adhuc eorum<br class="calibre6"/> quæ in incolatu illorum facta fuerant :<br class="calibre6"/> quemadmodum pro natione animalium eduxit terra muscas,<br class="calibre6"/> et pro piscibus eructavit fluvius multitudinem ranarum.<br class="calibre6"/>
<span id="x19_11" class="vn">11</span> Novissime autem viderunt novam creaturam avium,<br class="calibre6"/> cum, adducti concupiscentia, postulaverunt escas epulationis.<br class="calibre6"/>
<span id="x19_12" class="vn">12</span> In allocutione enim desiderii ascendit illis de mari ortygometra :<br class="calibre6"/> et vexationes peccatoribus supervenerunt,<br class="calibre6"/> non sine illis quæ ante facta erant argumentis per vim fulminum :<br class="calibre6"/> juste enim patiebantur secundum suas nequitias.</div><br class="calibre6"/><br class="calibre6"/>
<div class="poetry"><span id="x19_13" class="vn">13</span> Etenim detestabiliorem inhospitalitatem instituerunt :<br class="calibre6"/> alii quidem ignotos non recipiebant advenas ;<br class="calibre6"/> alii autem bonos hospites in servitutem redigebant.<br class="calibre6"/>
<span id="x19_14" class="vn">14</span> Et non solum hæc, sed et alius quidam respectus illorum erat,<br class="calibre6"/> quoniam inviti recipiebant extraneos.<br class="calibre6"/>
<span id="x19_15" class="vn">15</span> Qui autem cum lætitia receperunt hos<br class="calibre6"/> qui eisdem usi erant justitiis,<br class="calibre6"/> sævissimis afflixerunt doloribus.<br class="calibre6"/>
<span id="x19_16" class="vn">16</span> Percussi sunt autem cæcitate :<br class="calibre6"/> sicut illi in foribus justi,<br class="calibre6"/> cum subitaneis cooperti essent tenebris,<br class="calibre6"/> unusquisque transitum ostii sui quærebat.<br class="calibre6"/>
<span id="x19_17" class="vn">17</span> In se enim elementa dum convertuntur,<br class="calibre6"/> sicut in organo qualitatis sonus immutatur,<br class="calibre6"/> et omnia suum sonum custodiunt :<br class="calibre6"/> unde æstimari ex ipso visu certo potest.<br class="calibre6"/>
<span id="x19_18" class="vn">18</span> Agrestia enim in aquatica convertebantur,<br class="calibre6"/> et quæcumque erant natantia, in terram transibant.<br class="calibre6"/>
<span id="x19_19" class="vn">19</span> Ignis in aqua valebat supra suam virtutem,<br class="calibre6"/> et aqua extinguentis naturæ obliviscebatur.<br class="calibre6"/>
<span id="x19_20" class="vn">20</span> Flammæ e contrario corruptibilium animalium<br class="calibre6"/> non vexaverunt carnes coambulantium,<br class="calibre6"/> nec dissolvebant illam, quæ facile dissolvebatur sicut glacies, bonam escam.<br class="calibre6"/> In omnibus enim magnificasti populum tuum, Domine,<br class="calibre6"/> et honorasti, et non despexisti,<br class="calibre6"/> in omni tempore et in omni loco assistens eis.</div></div>
</body></html>
