<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Tobiæ - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Tunc Tobias ingemuit, et cœpit orare cum lacrimis,
<span id="x3_2" class="vn">2</span> dicens : <div class="poetry">Justus es, Domine, et omnia judicia tua justa sunt,<br class="calibre6"/> et omnes viæ tuæ, misericordia, et veritas, et judicium.<br class="calibre6"/>
<span id="x3_3" class="vn">3</span> Et nunc Domine, memor esto mei,<br class="calibre6"/> et ne vindictam sumas de peccatis meis,<br class="calibre6"/> neque reminiscaris delicta mea, vel parentum meorum.<br class="calibre6"/>
<span id="x3_4" class="vn">4</span> Quoniam non obedivimus præceptis tuis,<br class="calibre6"/> ideo traditi sumus in direptionem,<br class="calibre6"/> et captivitatem, et mortem,<br class="calibre6"/> et in fabulam, et in improperium omnibus nationibus<br class="calibre6"/> in quibus dispersisti nos.<br class="calibre6"/>
<span id="x3_5" class="vn">5</span> Et nunc Domine, magna judicia tua,<br class="calibre6"/> quia non egimus secundum præcepta tua,<br class="calibre6"/> et non ambulavimus sinceriter coram te.<br class="calibre6"/>
<span id="x3_6" class="vn">6</span> Et nunc Domine, secundum voluntatem tuam fac mecum,<br class="calibre6"/> et præcipe in pace recipi spiritum meum :<br class="calibre6"/> expedit enim mihi mori magis quam vivere.</div><br class="calibre6"/><br class="calibre6"/>
<span id="x3_7" class="vn">7</span> Eadem itaque die, contigit ut Sara filia Raguelis in Rages civitate Medorum et ipsa audiret improperium ab una ex ancillis patris sui,
<span id="x3_8" class="vn">8</span> quoniam tradita fuerat septem viris, et dæmonium nomine Asmodæus occiderat eos, mox ut ingressi fuissent ad eam.
<span id="x3_9" class="vn">9</span> Ergo cum pro culpa sua increparet puellam, respondit ei, dicens : Amplius ex te non videamus filium aut filiam super terram, interfectrix virorum tuorum.
<span id="x3_10" class="vn">10</span> Numquid et occidere me vis, sicut jam occidisti septem viros ? Ad hanc vocem perrexit in superius cubiculum domus suæ : et tribus diebus, et tribus noctibus non manducavit, neque bibit :
<span id="x3_11" class="vn">11</span> sed in oratione persistens cum lacrimis deprecabatur Deum, ut ab isto improperio liberaret eam.
<span id="x3_12" class="vn">12</span> Factum est autem die tertia, dum compleret orationem, benedicens Dominum
<span id="x3_13" class="vn">13</span> dixit : Benedictum est nomen tuum, Deus patrum nostrorum : qui cum iratus fueris, misericordiam facies, et in tempore tribulationis peccata dimittis his qui invocant te.
<span id="x3_14" class="vn">14</span> Ad te, Domine, faciem meam converto ; ad te oculos meos dirigo.
<span id="x3_15" class="vn">15</span> Peto, Domine, ut de vinculo improperii hujus absolvas me, aut certe desuper terram eripias me.
<span id="x3_16" class="vn">16</span> Tu scis, Domine, quia numquam concupivi virum, et mundam servavi animam meam ab omni concupiscentia.
<span id="x3_17" class="vn">17</span> Numquam cum ludentibus miscui me, neque cum his qui in levitate ambulant, participem me præbui.
<span id="x3_18" class="vn">18</span> Virum autem cum timore tuo, non cum libidine mea, consensi suscipere.
<span id="x3_19" class="vn">19</span> Et, aut ego indigna fui illis, aut illi forsitan me non fuerunt digni, quia forsitan viro alii conservasti me.
<span id="x3_20" class="vn">20</span> Non est enim in hominis potestate consilium tuum.
<span id="x3_21" class="vn">21</span> Hoc autem pro certo habet omnis qui te colit : quod vita ejus, si in probatione fuerit, coronabitur ; si autem in tribulatione fuerit, liberabitur ; et si in correptione fuerit, ad misericordiam tuam venire licebit.
<span id="x3_22" class="vn">22</span> Non enim delectaris in perditionibus nostris : quia post tempestatem tranquillum facis, et post lacrimationem et fletum, exultationem infundis.
<span id="x3_23" class="vn">23</span> Sit nomen tuum, Deus Israël, benedictum in sæcula.
<span id="x3_24" class="vn">24</span> In illo tempore exauditæ sunt preces amborum in conspectu gloriæ summi Dei :
<span id="x3_25" class="vn">25</span> et missus est angelus Domini sanctus Raphaël ut curaret eos ambos, quorum uno tempore sunt orationes in conspectu Domini recitatæ.
</div><div class="calibre5" id="calibre_pb_3"></div></body></html>
