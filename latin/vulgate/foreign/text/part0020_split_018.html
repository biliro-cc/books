<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> Respondens autem Baldad Suhites, dixit :
<div class="poetry"><span id="x18_2" class="vn">2</span> Usque ad quem finem verba jactabitis ?<br class="calibre6"/> intelligite prius, et sic loquamur.<br class="calibre6"/>
<span id="x18_3" class="vn">3</span> Quare reputati sumus ut jumenta,<br class="calibre6"/> et sorduimus coram vobis ?<br class="calibre6"/>
<span id="x18_4" class="vn">4</span> Qui perdis animam tuam in furore tuo,<br class="calibre6"/> numquid propter te derelinquetur terra,<br class="calibre6"/> et transferentur rupes de loco suo ?<br class="calibre6"/>
<span id="x18_5" class="vn">5</span> Nonne lux impii extinguetur,<br class="calibre6"/> nec splendebit flamma ignis ejus ?<br class="calibre6"/>
<span id="x18_6" class="vn">6</span> Lux obtenebrescet in tabernaculo illius,<br class="calibre6"/> et lucerna quæ super eum est extinguetur.<br class="calibre6"/>
<span id="x18_7" class="vn">7</span> Arctabuntur gressus virtutis ejus,<br class="calibre6"/> et præcipitabit eum consilium suum.<br class="calibre6"/>
<span id="x18_8" class="vn">8</span> Immisit enim in rete pedes suos,<br class="calibre6"/> et in maculis ejus ambulat.<br class="calibre6"/>
<span id="x18_9" class="vn">9</span> Tenebitur planta illius laqueo,<br class="calibre6"/> et exardescet contra eum sitis.<br class="calibre6"/>
<span id="x18_10" class="vn">10</span> Abscondita est in terra pedica ejus,<br class="calibre6"/> et decipula illius super semitam.<br class="calibre6"/>
<span id="x18_11" class="vn">11</span> Undique terrebunt eum formidines,<br class="calibre6"/> et involvent pedes ejus.<br class="calibre6"/>
<span id="x18_12" class="vn">12</span> Attenuetur fame robur ejus,<br class="calibre6"/> et inedia invadat costas illius.<br class="calibre6"/>
<span id="x18_13" class="vn">13</span> Devoret pulchritudinem cutis ejus ;<br class="calibre6"/> consumat brachia illius primogenita mors.<br class="calibre6"/>
<span id="x18_14" class="vn">14</span> Avellatur de tabernaculo suo fiducia ejus,<br class="calibre6"/> et calcet super eum, quasi rex, interitus.<br class="calibre6"/>
<span id="x18_15" class="vn">15</span> Habitent in tabernaculo illius socii ejus qui non est ;<br class="calibre6"/> aspergatur in tabernaculo ejus sulphur.<br class="calibre6"/>
<span id="x18_16" class="vn">16</span> Deorsum radices ejus siccentur :<br class="calibre6"/> sursum autem atteratur messis ejus.<br class="calibre6"/>
<span id="x18_17" class="vn">17</span> Memoria illius pereat de terra,<br class="calibre6"/> et non celebretur nomen ejus in plateis.<br class="calibre6"/>
<span id="x18_18" class="vn">18</span> Expellet eum de luce in tenebras,<br class="calibre6"/> et de orbe transferet eum.<br class="calibre6"/>
<span id="x18_19" class="vn">19</span> Non erit semen ejus, neque progenies in populo suo,<br class="calibre6"/> nec ullæ reliquiæ in regionibus ejus.<br class="calibre6"/>
<span id="x18_20" class="vn">20</span> In die ejus stupebunt novissimi,<br class="calibre6"/> et primos invadet horror.<br class="calibre6"/>
<span id="x18_21" class="vn">21</span> Hæc sunt ergo tabernacula iniqui,<br class="calibre6"/> et iste locus ejus qui ignorat Deum.</div>
</div><div class="calibre5" id="calibre_pb_18"></div></body></html>
