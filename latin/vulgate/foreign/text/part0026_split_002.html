<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Fili, accedens ad servitutem Dei<br class="calibre6"/> sta in justitia et timore,<br class="calibre6"/> et præpara animam tuam ad tentationem.<br class="calibre6"/>
<span id="x2_2" class="vn">2</span> Deprime cor tuum, et sustine :<br class="calibre6"/> inclina aurem tuam, et suscipe verba intellectus :<br class="calibre6"/> et ne festines in tempore obductionis.<br class="calibre6"/>
<span id="x2_3" class="vn">3</span> Sustine sustentationes Dei :<br class="calibre6"/> conjungere Deo, et sustine,<br class="calibre6"/> ut crescat in novissimo vita tua.<br class="calibre6"/>
<span id="x2_4" class="vn">4</span> Omne quod tibi applicitum fuerit accipe :<br class="calibre6"/> et in dolore sustine,<br class="calibre6"/> et in humilitate tua patientiam habe :<br class="calibre6"/>
<span id="x2_5" class="vn">5</span> quoniam in igne probatur aurum et argentum,<br class="calibre6"/> homines vero receptibiles in camino humiliationis.<br class="calibre6"/>
<span id="x2_6" class="vn">6</span> Crede Deo, et recuperabit te :<br class="calibre6"/> et dirige viam tuam, et spera in illum :<br class="calibre6"/> serva timorem illius, et in illo veterasce.</div><br class="calibre6"/><br class="calibre6"/>
<div class="poetry"><span id="x2_7" class="vn">7</span> Metuentes Dominum, sustinete misericordiam ejus :<br class="calibre6"/> et non deflectatis ab illo, ne cadatis.<br class="calibre6"/>
<span id="x2_8" class="vn">8</span> Qui timetis Dominum, credite illi,<br class="calibre6"/> et non evacuabitur merces vestra.<br class="calibre6"/>
<span id="x2_9" class="vn">9</span> Qui timetis Dominum, sperate in illum,<br class="calibre6"/> et in oblectationem veniet vobis misericordia.<br class="calibre6"/>
<span id="x2_10" class="vn">10</span> Qui timetis Dominum, diligite illum,<br class="calibre6"/> et illuminabuntur corda vestra.<br class="calibre6"/>
<span id="x2_11" class="vn">11</span> Respicite, filii, nationes hominum :<br class="calibre6"/> et scitote quia nullus speravit in Domino et confusus est.<br class="calibre6"/>
<span id="x2_12" class="vn">12</span> Quis enim permansit in mandatis ejus, et derelictus est ?<br class="calibre6"/> aut quis invocavit eum, et despexit illum ?<br class="calibre6"/>
<span id="x2_13" class="vn">13</span> Quoniam pius et misericors est Deus,<br class="calibre6"/> et remittet in die tribulationis peccata,<br class="calibre6"/> et protector est omnibus exquirentibus se in veritate.</div><br class="calibre6"/><br class="calibre6"/>
<div class="poetry"><span id="x2_14" class="vn">14</span> Væ duplici corde, et labiis scelestis,<br class="calibre6"/> et manibus malefacientibus,<br class="calibre6"/> et peccatori terram ingredienti duabus viis !<br class="calibre6"/>
<span id="x2_15" class="vn">15</span> Væ dissolutis corde, qui non credunt Deo,<br class="calibre6"/> et ideo non protegentur ab eo !<br class="calibre6"/>
<span id="x2_16" class="vn">16</span> Væ his qui perdiderunt sustinentiam,<br class="calibre6"/> et qui dereliquerunt vias rectas,<br class="calibre6"/> et diverterunt in vias pravas !<br class="calibre6"/>
<span id="x2_17" class="vn">17</span> Et quid facient cum inspicere cœperit Dominus ?<br class="calibre6"/>
<span id="x2_18" class="vn">18</span> Qui timent Dominum non erunt incredibiles verbo illius :<br class="calibre6"/> et qui diligunt illum conservabunt viam illius.<br class="calibre6"/>
<span id="x2_19" class="vn">19</span> Qui timent Dominum inquirent quæ beneplacita sunt ei,<br class="calibre6"/> et qui diligunt eum replebuntur lege ipsius.<br class="calibre6"/>
<span id="x2_20" class="vn">20</span> Qui timent Dominum præparabunt corda sua,<br class="calibre6"/> et in conspectu illius sanctificabunt animas suas.<br class="calibre6"/>
<span id="x2_21" class="vn">21</span> Qui timent Dominum custodiunt mandata illius,<br class="calibre6"/> et patientiam habebunt usque ad inspectionem illius,<br class="calibre6"/>
<span id="x2_22" class="vn">22</span> dicentes : Si pœnitentiam non egerimus,<br class="calibre6"/> incidemus in manus Domini, et non in manus hominum.<br class="calibre6"/>
<span id="x2_23" class="vn">23</span> Secundum enim magnitudinem ipsius,<br class="calibre6"/> sic et misericordia illius cum ipso est.</div>
</div><div class="calibre5" id="calibre_pb_2"></div></body></html>
