<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Et factum est in undecimo anno, prima mensis : factus est sermo Domini ad me, dicens :
<div class="poetry"><span id="x26_2" class="vn">2</span> Fili hominis, pro eo quod dixit Tyrus de Jerusalem :<br class="calibre6"/> Euge, confractæ sunt portæ populorum,<br class="calibre6"/> conversa est ad me :<br class="calibre6"/> implebor ; deserta est :<br class="calibre6"/>
<span id="x26_3" class="vn">3</span> propterea hæc dicit Dominus Deus :<br class="calibre6"/> Ecce ego super te, Tyre,<br class="calibre6"/> et ascendere faciam ad te gentes multas,<br class="calibre6"/> sicut ascendit mare fluctuans.<br class="calibre6"/>
<span id="x26_4" class="vn">4</span> Et dissipabunt muros Tyri,<br class="calibre6"/> et destruent turres ejus :<br class="calibre6"/> et radam pulverem ejus de ea,<br class="calibre6"/> et dabo eam in limpidissimam petram.<br class="calibre6"/>
<span id="x26_5" class="vn">5</span> Siccatio sagenarum erit in medio maris,<br class="calibre6"/> quia ego locutus sum, ait Dominus Deus :<br class="calibre6"/> et erit in direptionem gentibus.<br class="calibre6"/>
<span id="x26_6" class="vn">6</span> Filiæ quoque ejus quæ sunt in agro,<br class="calibre6"/> gladio interficientur :<br class="calibre6"/> et scient quia ego Dominus.</div><br class="calibre6"/><br class="calibre6"/>
<div class="poetry"><span id="x26_7" class="vn">7</span> Quia hæc dicit Dominus Deus :<br class="calibre6"/> Ecce ego adducam ad Tyrum<br class="calibre6"/> Nabuchodonosor regem Babylonis ab aquilone,<br class="calibre6"/> regem regum,<br class="calibre6"/> cum equis, et curribus, et equitibus,<br class="calibre6"/> et cœtu, populoque magno.<br class="calibre6"/>
<span id="x26_8" class="vn">8</span> Filias tuas quæ sunt in agro, gladio interficiet,<br class="calibre6"/> et circumdabit te munitionibus,<br class="calibre6"/> et comportabit aggerem in gyro,<br class="calibre6"/> et elevabit contra te clypeum :<br class="calibre6"/>
<span id="x26_9" class="vn">9</span> et vineas et arietes temperabit in muros tuos,<br class="calibre6"/> et turres tuas destruet in armatura sua.<br class="calibre6"/>
<span id="x26_10" class="vn">10</span> Inundatione equorum ejus operiet te pulvis eorum :<br class="calibre6"/> a sonitu equitum, et rotarum, et curruum, movebuntur muri tui,<br class="calibre6"/> cum ingressus fuerit portas tuas quasi per introitum urbis dissipatæ.<br class="calibre6"/>
<span id="x26_11" class="vn">11</span> Ungulis equorum suorum conculcabit omnes plateas tuas :<br class="calibre6"/> populum tuum gladio cædet,<br class="calibre6"/> et statuæ tuæ nobiles in terram corruent.<br class="calibre6"/>
<span id="x26_12" class="vn">12</span> Vastabunt opes tuas,<br class="calibre6"/> diripient negotiationes tuas,<br class="calibre6"/> et destruent muros tuos,<br class="calibre6"/> et domos tuas præclaras subvertent :<br class="calibre6"/> et lapides tuos, et ligna tua, et pulverem tuum<br class="calibre6"/> in medio aquarum ponent.<br class="calibre6"/>
<span id="x26_13" class="vn">13</span> Et quiescere faciam multitudinem canticorum tuorum :<br class="calibre6"/> et sonitus cithararum tuarum non audietur amplius.<br class="calibre6"/>
<span id="x26_14" class="vn">14</span> Et dabo te in limpidissimam petram,<br class="calibre6"/> siccatio sagenarum eris,<br class="calibre6"/> nec ædificaberis ultra,<br class="calibre6"/> quia ego locutus sum, ait Dominus Deus.<br class="calibre6"/>
<span id="x26_15" class="vn">15</span> Hæc dicit Dominus Deus Tyro :<br class="calibre6"/> Numquid non a sonitu ruinæ tuæ,<br class="calibre6"/> et gemitu interfectorum tuorum,<br class="calibre6"/> cum occisi fuerint in medio tui,<br class="calibre6"/> commovebuntur insulæ ?<br class="calibre6"/>
<span id="x26_16" class="vn">16</span> Et descendent de sedibus suis omnes principes maris,<br class="calibre6"/> et auferent exuvias suas,<br class="calibre6"/> et vestimenta sua varia abjicient,<br class="calibre6"/> et induentur stupore :<br class="calibre6"/> in terra sedebunt,<br class="calibre6"/> et attoniti super repentino casu tuo admirabuntur :<br class="calibre6"/>
<span id="x26_17" class="vn">17</span> et assumentes super te lamentum, dicent tibi :<br class="calibre6"/> Quomodo peristi, quæ habitas in mari, urbs inclyta,<br class="calibre6"/> quæ fuisti fortis in mari cum habitatoribus tuis,<br class="calibre6"/> quos formidabant universi ?<br class="calibre6"/>
<span id="x26_18" class="vn">18</span> Nunc stupebunt naves in die pavoris tui,<br class="calibre6"/> et turbabuntur insulæ in mari,<br class="calibre6"/> eo quod nullus egrediatur ex te.<br class="calibre6"/>
<span id="x26_19" class="vn">19</span> Quia hæc dicit Dominus Deus :<br class="calibre6"/> Cum dedero te urbem desolatam,<br class="calibre6"/> sicut civitates quæ non habitantur ;<br class="calibre6"/> et adduxero super te abyssum,<br class="calibre6"/> et operuerint te aquæ multæ ;<br class="calibre6"/>
<span id="x26_20" class="vn">20</span> et detraxero te cum his qui descendunt in lacum<br class="calibre6"/> ad populum sempiternum ;<br class="calibre6"/> et collocavero te in terra novissima sicut solitudines veteres,<br class="calibre6"/> cum his qui deducuntur in lacum,<br class="calibre6"/> ut non habiteris ;<br class="calibre6"/> porro cum dedero gloriam in terra viventium :<br class="calibre6"/>
<span id="x26_21" class="vn">21</span> in nihilum redigam te, et non eris :<br class="calibre6"/> et requisita non invenieris ultra in sempiternum,<br class="calibre6"/> dicit Dominus Deus.</div>
</div><div class="calibre5" id="calibre_pb_26"></div></body></html>
