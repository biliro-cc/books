<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Nolo enim vos ignorare fratres, quoniam patres nostri omnes sub nube fuerunt, et omnes mare transierunt,
<span id="x10_2" class="vn">2</span> et omnes in Moyse baptizati sunt in nube, et in mari :
<span id="x10_3" class="vn">3</span> et omnes eamdem escam spiritalem manducaverunt,
<span id="x10_4" class="vn">4</span> et omnes eumdem potum spiritalem biberunt (bibebant autem de spiritali, consequente eos, petra : petra autem erat Christus) :
<span id="x10_5" class="vn">5</span> sed non in pluribus eorum beneplacitum est Deo : nam prostrati sunt in deserto.
<span id="x10_6" class="vn">6</span> Hæc autem in figura facta sunt nostri, ut non simus concupiscentes malorum, sicut et illi concupierunt.
<span id="x10_7" class="vn">7</span> Neque idololatræ efficiamini, sicut quidam ex ipsis : quemadmodum scriptum est : Sedit populus manducare, et bibere, et surrexerunt ludere.
<span id="x10_8" class="vn">8</span> Neque fornicemur, sicut quidam ex ipsis fornicati sunt, et ceciderunt una die viginti tria millia.
<span id="x10_9" class="vn">9</span> Neque tentemus Christum, sicut quidam eorum tentaverunt, et a serpentibus perierunt.
<span id="x10_10" class="vn">10</span> Neque murmuraveritis, sicut quidam eorum murmuraverunt, et perierunt ab exterminatore.
<span id="x10_11" class="vn">11</span> Hæc autem omnia in figura contingebant illis : scripta sunt autem ad correptionem nostram, in quos fines sæculorum devenerunt.
<span id="x10_12" class="vn">12</span> Itaque qui se existimat stare, videat ne cadat.
<span id="x10_13" class="vn">13</span> Tentatio vos non apprehendat nisi humana : fidelis autem Deus est, qui non patietur vos tentari supra id quod potestis, sed faciet etiam cum tentatione proventum ut possitis sustinere.<br class="calibre6"/><br class="calibre6"/>
<span id="x10_14" class="vn">14</span> Propter quod, carissimi mihi, fugite ab idolorum cultura :
<span id="x10_15" class="vn">15</span> ut prudentibus loquor, vos ipsi judicate quod dico.
<span id="x10_16" class="vn">16</span> Calix benedictionis, cui benedicimus, nonne communicatio sanguinis Christi est ? et panis quem frangimus, nonne participatio corporis Domini est ?
<span id="x10_17" class="vn">17</span> Quoniam unus panis, unum corpus multi sumus, omnes qui de uno pane participamus.
<span id="x10_18" class="vn">18</span> Videte Israël secundum carnem : nonne qui edunt hostias, participes sunt altaris ?
<span id="x10_19" class="vn">19</span> Quid ergo ? dico quod idolis immolatum sit aliquid ? aut quod idolum, sit aliquid ?
<span id="x10_20" class="vn">20</span> Sed quæ immolant gentes, dæmoniis immolant, et non Deo. Nolo autem vos socios fieri dæmoniorum :
<span id="x10_21" class="vn">21</span> non potestis calicem Domini bibere, et calicem dæmoniorum ; non potestis mensæ Domini participes esse, et mensæ dæmoniorum.
<span id="x10_22" class="vn">22</span> An æmulamur Dominum ? numquid fortiores illo sumus ? Omnia mihi licent, sed non omnia expediunt.
<span id="x10_23" class="vn">23</span> Omnia mihi licent, sed non omnia ædificat.<br class="calibre6"/><br class="calibre6"/>
<span id="x10_24" class="vn">24</span> Nemo quod suum est quærat, sed quod alterius.
<span id="x10_25" class="vn">25</span> Omne quod in macello venit, manducate, nihil interrogantes propter conscientiam.
<span id="x10_26" class="vn">26</span> Domini est terra, et plenitudo ejus.
<span id="x10_27" class="vn">27</span> Si quis vocat vos infidelium, et vultis ire : omne quod vobis apponitur, manducate, nihil interrogantes propter conscientiam.
<span id="x10_28" class="vn">28</span> Si quis autem dixerit : Hoc immolatum est idolis : nolite manducare propter illum qui indicavit, et propter conscientiam :
<span id="x10_29" class="vn">29</span> conscientiam autem dico non tuam, sed alterius. Ut quid enim libertas mea judicatur ab aliena conscientia ?
<span id="x10_30" class="vn">30</span> Si ego cum gratia participo, quid blasphemor pro eo quod gratias ago ?
<span id="x10_31" class="vn">31</span> Sive ergo manducatis, sive bibitis, sive aliud quid facitis : omnia in gloriam Dei facite.
<span id="x10_32" class="vn">32</span> Sine offensione estote Judæis, et gentibus, et ecclesiæ Dei :
<span id="x10_33" class="vn">33</span> sicut et ego per omnia omnibus placeo, non quærens quod mihi utile est, sed quod multis : ut salvi fiant.
</div><div class="calibre5" id="calibre_pb_10"></div></body></html>
