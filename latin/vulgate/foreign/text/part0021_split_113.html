<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c113" id="c113"><span class="chapter-num">113</span></a> <span id="x113_1" class="vn">1</span> Alleluja. <div class="poetry">In exitu Israël de Ægypto,<br class="calibre6"/> domus Jacob de populo barbaro,<br class="calibre6"/>
<span id="x113_2" class="vn">2</span> facta est Judæa sanctificatio ejus ;<br class="calibre6"/> Israël potestas ejus.<br class="calibre6"/>
<span id="x113_3" class="vn">3</span> Mare vidit, et fugit ;<br class="calibre6"/> Jordanis conversus est retrorsum.<br class="calibre6"/>
<span id="x113_4" class="vn">4</span> Montes exsultaverunt ut arietes,<br class="calibre6"/> et colles sicut agni ovium.<br class="calibre6"/>
<span id="x113_5" class="vn">5</span> Quid est tibi, mare, quod fugisti ?<br class="calibre6"/> et tu, Jordanis, quia conversus es retrorsum ?<br class="calibre6"/>
<span id="x113_6" class="vn">6</span> montes, exsultastis sicut arietes ?<br class="calibre6"/> et colles, sicut agni ovium ?<br class="calibre6"/>
<span id="x113_7" class="vn">7</span> A facie Domini mota est terra,<br class="calibre6"/> a facie Dei Jacob :<br class="calibre6"/>
<span id="x113_8" class="vn">8</span> qui convertit petram in stagna aquarum,<br class="calibre6"/> et rupem in fontes aquarum.<br class="calibre6"/>
<span id="x113_9" class="vn">9</span> Non nobis, Domine, non nobis,<br class="calibre6"/> sed nomini tuo da gloriam :<br class="calibre6"/>
<span id="x113_10" class="vn">10</span> super misericordia tua et veritate tua ;<br class="calibre6"/> nequando dicant gentes :<br class="calibre6"/> Ubi est Deus eorum ?<br class="calibre6"/>
<span id="x113_11" class="vn">11</span> Deus autem noster in cælo ;<br class="calibre6"/> omnia quæcumque voluit fecit.<br class="calibre6"/>
<span id="x113_12" class="vn">12</span> Simulacra gentium argentum et aurum,<br class="calibre6"/> opera manuum hominum.<br class="calibre6"/>
<span id="x113_13" class="vn">13</span> Os habent, et non loquentur ;<br class="calibre6"/> oculos habent, et non videbunt.<br class="calibre6"/>
<span id="x113_14" class="vn">14</span> Aures habent, et non audient ;<br class="calibre6"/> nares habent, et non odorabunt.<br class="calibre6"/>
<span id="x113_15" class="vn">15</span> Manus habent, et non palpabunt ;<br class="calibre6"/> pedes habent, et non ambulabunt ;<br class="calibre6"/> non clamabunt in gutture suo.<br class="calibre6"/>
<span id="x113_16" class="vn">16</span> Similes illis fiant qui faciunt ea,<br class="calibre6"/> et omnes qui confidunt in eis.<br class="calibre6"/>
<span id="x113_17" class="vn">17</span> Domus Israël speravit in Domino ;<br class="calibre6"/> adjutor eorum et protector eorum est.<br class="calibre6"/>
<span id="x113_18" class="vn">18</span> Domus Aaron speravit in Domino ;<br class="calibre6"/> adjutor eorum et protector eorum est.<br class="calibre6"/>
<span id="x113_19" class="vn">19</span> Qui timent Dominum speraverunt in Domino ; adjutor eorum et protector eorum est.<br class="calibre6"/>
<span id="x113_20" class="vn">20</span> Dominus memor fuit nostri,<br class="calibre6"/> et benedixit nobis.<br class="calibre6"/> Benedixit domui Israël ;<br class="calibre6"/> benedixit domui Aaron.<br class="calibre6"/>
<span id="x113_21" class="vn">21</span> Benedixit omnibus qui timent Dominum,<br class="calibre6"/> pusillis cum majoribus.<br class="calibre6"/>
<span id="x113_22" class="vn">22</span> Adjiciat Dominus super vos,<br class="calibre6"/> super vos et super filios vestros.<br class="calibre6"/>
<span id="x113_23" class="vn">23</span> Benedicti vos a Domino,<br class="calibre6"/> qui fecit cælum et terram.<br class="calibre6"/>
<span id="x113_24" class="vn">24</span> Cælum cæli Domino ;<br class="calibre6"/> terram autem dedit filiis hominum.<br class="calibre6"/>
<span id="x113_25" class="vn">25</span> Non mortui laudabunt te, Domine,<br class="calibre6"/> neque omnes qui descendunt in infernum :<br class="calibre6"/>
<span id="x113_26" class="vn">26</span> sed nos qui vivimus, benedicimus Domino,<br class="calibre6"/> ex hoc nunc et usque in sæculum.</div>
</div><div class="calibre5" id="calibre_pb_113"></div></body></html>
