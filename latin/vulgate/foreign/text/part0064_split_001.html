<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Philemonem - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus vinctus Christi Jesu, et Timotheus frater, Philemoni dilecto, et adjutori nostro,
<span id="x1_2" class="vn">2</span> et Appiæ sorori carissimæ, et Archippo commilitoni nostro, et ecclesiæ, quæ in domo tua est.
<span id="x1_3" class="vn">3</span> Gratia vobis, et pax a Deo Patre nostro, et Domino Jesu Christo.<br class="calibre6"/><br class="calibre6"/>
<span id="x1_4" class="vn">4</span> Gratias ago Deo meo, semper memoriam tui faciens in orationibus meis,
<span id="x1_5" class="vn">5</span> audiens caritatem tuam, et fidem, quam habes in Domino Jesu, et in omnes sanctos :
<span id="x1_6" class="vn">6</span> ut communicatio fidei tuæ evidens fiat in agnitione omnis operis boni, quod est in vobis in Christo Jesu.
<span id="x1_7" class="vn">7</span> Gaudium enim magnum habui, et consolationem in caritate tua : quia viscera sanctorum requieverunt per te, frater.<br class="calibre6"/><br class="calibre6"/>
<span id="x1_8" class="vn">8</span> Propter quod multam fiduciam habens in Christo Jesu imperandi tibi quod ad rem pertinet :
<span id="x1_9" class="vn">9</span> propter caritatem magis obsecro, cum sis talis, ut Paulus senex, nunc autem et vinctus Jesu Christi :
<span id="x1_10" class="vn">10</span> obsecro te pro meo filio, quem genui in vinculis, Onesimo,
<span id="x1_11" class="vn">11</span> qui tibi aliquando inutilis fuit, nunc autem et mihi et tibi utilis,
<span id="x1_12" class="vn">12</span> quem remisi tibi. Tu autem illum, ut mea viscera, suscipe :
<span id="x1_13" class="vn">13</span> quem ego volueram mecum detinere, ut pro te mihi ministraret in vinculis Evangelii :
<span id="x1_14" class="vn">14</span> sine consilio autem tuo nihil volui facere, uti ne velut ex necessitate bonum tuum esset, sed voluntarium.
<span id="x1_15" class="vn">15</span> Forsitan enim ideo discessit ad horam a te, ut æternum illum reciperes :
<span id="x1_16" class="vn">16</span> jam non ut servum, sed pro servo carissimum fratrem, maxime mihi : quanto autem magis tibi et in carne, et in Domino ?
<span id="x1_17" class="vn">17</span> Si ergo habes me socium, suscipe illum sicut me :
<span id="x1_18" class="vn">18</span> si autem aliquid nocuit tibi, aut debet, hoc mihi imputa.
<span id="x1_19" class="vn">19</span> Ego Paulus scripsi mea manu : ego reddam, ut non dicam tibi, quod et teipsum mihi debes :
<span id="x1_20" class="vn">20</span> ita, frater. Ego te fruar in Domino : refice viscera mea in Domino.
<span id="x1_21" class="vn">21</span> Confidens in obedientia tua scripsi tibi : sciens quoniam et super id, quod dico, facies.<br class="calibre6"/><br class="calibre6"/>
<span id="x1_22" class="vn">22</span> Simul autem et para mihi hospitium : nam spero per orationes vestras donari me vobis.
<span id="x1_23" class="vn">23</span> Salutat te Epaphras concaptivus meus in Christo Jesu,
<span id="x1_24" class="vn">24</span> Marcus, Aristarchus, Demas, et Lucas, adjutores mei.
<span id="x1_25" class="vn">25</span> Gratia Domini nostri Jesu Christi cum spiritu vestro. Amen.</div>
</body></html>
