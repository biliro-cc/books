<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Thessalonicenses I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> De cetero ergo, fratres, rogamus vos et obsecramus in Domino Jesu, ut quemadmodum accepistis a nobis quomodo oporteat vos ambulare, et placere Deo, sic et ambuletis ut abundetis magis.
<span id="x4_2" class="vn">2</span> Scitis enim quæ præcepta dederim vobis per Dominum Jesum.
<span id="x4_3" class="vn">3</span> Hæc est enim voluntas Dei, sanctificatio vestra : ut abstineatis vos a fornicatione,
<span id="x4_4" class="vn">4</span> ut sciat unusquisque vestrum vas suum possidere in sanctificatione, et honore :
<span id="x4_5" class="vn">5</span> non in passione desiderii, sicut et gentes, quæ ignorant Deum :
<span id="x4_6" class="vn">6</span> et ne quis supergrediatur, neque circumveniat in negotio fratrem suum : quoniam vindex est Dominus de his omnibus, sicut prædiximus vobis, et testificati sumus.
<span id="x4_7" class="vn">7</span> Non enim vocavit nos Deus in immunditiam, sed in sanctificationem.
<span id="x4_8" class="vn">8</span> Itaque qui hæc spernit, non hominem spernit, sed Deum : qui etiam dedit Spiritum suum Sanctum in nobis.
<span id="x4_9" class="vn">9</span> De caritate autem fraternitatis non necesse habemus scribere vobis : ipsi enim vos a Deo didicistis ut diligatis invicem.
<span id="x4_10" class="vn">10</span> Etenim illud facitis in omnes fratres in universa Macedonia. Rogamus autem vos, fratres, ut abundetis magis,
<span id="x4_11" class="vn">11</span> et opera detis ut quieti sitis, et ut vestrum negotium agatis, et operemini manibus vestris, sicut præcepimus vobis :
<span id="x4_12" class="vn">12</span> et ut honeste ambuletis ad eos qui foris sunt : et nullius aliquid desideretis.
<span id="x4_13" class="vn">13</span> Nolumus autem vos ignorare fratres de dormientibus, ut non contristemini sicut et ceteri, qui spem non habent.<br class="calibre6"/><br class="calibre6"/>
<span id="x4_14" class="vn">14</span> Si enim credimus quod Jesus mortuus est, et resurrexit : ita et Deus eos qui dormierunt per Jesum, adducet cum eo.
<span id="x4_15" class="vn">15</span> Hoc enim vobis dicimus in verbo Domini, quia nos, qui vivimus, qui residui sumus in adventum Domini, non præveniemus eos qui dormierunt.
<span id="x4_16" class="vn">16</span> Quoniam ipse Dominus in jussu, et in voce archangeli, et in tuba Dei descendet de cælo : et mortui, qui in Christo sunt, resurgent primi.
<span id="x4_17" class="vn">17</span> Deinde nos, qui vivimus, qui relinquimur, simul rapiemur cum illis in nubibus obviam Christo in aëra, et sic semper cum Domino erimus.
<span id="x4_18" class="vn">18</span> Itaque consolamini invicem in verbis istis.
</div><div class="calibre5" id="calibre_pb_4"></div></body></html>
