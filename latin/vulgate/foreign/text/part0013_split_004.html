<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Filii Juda : Phares, Hesron, et Charmi, et Hur, et Sobal.
<span id="x4_2" class="vn">2</span> Raia vero filius Sobal genuit Jahath, de quo nati sunt Ahumai, et Laad : hæ cognationes Sarathi.
<span id="x4_3" class="vn">3</span> Ista quoque stirps Etam : Jezrahel, et Jesema, et Jedebos. Nomen quoque sororis eorum, Asalelphuni.
<span id="x4_4" class="vn">4</span> Phanuel autem pater Gedor, et Ezer pater Hosa : isti sunt filii Hur primogeniti Ephratha patris Bethlehem.
<span id="x4_5" class="vn">5</span> Assur vero patri Thecuæ erant duæ uxores, Halaa et Naara.
<span id="x4_6" class="vn">6</span> Peperit autem ei Naara, Oozam, et Hepher, et Themani, et Ahasthari : isti sunt filii Naara.
<span id="x4_7" class="vn">7</span> Porro filii Halaa, Sereth, Isaar et Ethnan.
<span id="x4_8" class="vn">8</span> Cos autem genuit Anob, et Soboba, et cognationem Aharehel filii Arum.
<span id="x4_9" class="vn">9</span> Fuit autem Jabes inclytus præ fratribus suis, et mater ejus vocavit nomen illius Jabes, dicens : Quia peperi eum in dolore.
<span id="x4_10" class="vn">10</span> Invocavit vero Jabes Deum Israël, dicens : Si benedicens benedixeris mihi, et dilataveris terminos meos, et fuerit manus tua mecum, et feceris me a malitia non opprimi. Et præstitit Deus quæ precatus est.<br class="calibre6"/><br class="calibre6"/>
<span id="x4_11" class="vn">11</span> Caleb autem frater Sua genuit Mahir, qui fuit pater Esthon.
<span id="x4_12" class="vn">12</span> Porro Esthon genuit Bethrapha, et Phesse, et Tehinna patrem urbis Naas : hi sunt viri Recha.
<span id="x4_13" class="vn">13</span> Filii autem Cenez, Othoniel, et Saraia. Porro filii Othoniel, Hathath, et Maonathi.
<span id="x4_14" class="vn">14</span> Maonathi genuit Ophra, Saraia autem genuit Joab patrem Vallis artificum : ibi quippe artifices erant.
<span id="x4_15" class="vn">15</span> Filii vero Caleb filii Jephone, Hir, et Ela, et Naham. Filii quoque Ela : Cenez.
<span id="x4_16" class="vn">16</span> Filii quoque Jaleleel : Ziph, et Zipha, Thiria, et Asraël.
<span id="x4_17" class="vn">17</span> Et filii Ezra, Jether, et Mered, et Epher, et Jalon, genuitque Mariam, et Sammai, et Jesba patrem Esthamo.
<span id="x4_18" class="vn">18</span> Uxor quoque ejus Judaia, peperit Jared patrem Gedor, et Heber patrem Socho, et Icuthiel patrem Zanoë : hi autem filii Bethiæ filiæ Pharaonis, quam accepit Mered.
<span id="x4_19" class="vn">19</span> Et filii uxoris Odaiæ sororis Naham patris Ceila, Garmi, et Esthamo, qui fuit de Machathi.
<span id="x4_20" class="vn">20</span> Filii quoque Simon, Amnon, et Rinna filius Hanan, et Thilon. Et filii Jesi, Zoheth, et Benzoheth.
<span id="x4_21" class="vn">21</span> Filii Sela, filii Juda : Her pater Lecha, et Laada pater Maresa, et cognationes domus operantium byssum in domo juramenti.
<span id="x4_22" class="vn">22</span> Et qui stare fecit solem, virique Mendacii, et Securus, et Incendens, qui principes fuerunt in Moab, et qui reversi sunt in Lahem : hæc autem verba vetera.
<span id="x4_23" class="vn">23</span> Hi sunt figuli habitantes in plantationibus et in sepibus, apud regem in operibus ejus : commoratique sunt ibi.<br class="calibre6"/><br class="calibre6"/>
<span id="x4_24" class="vn">24</span> Filii Simeon : Namuel et Jamin, Jarib, Zara, Saul.
<span id="x4_25" class="vn">25</span> Sellum filius ejus, Mapsam filius ejus, Masma filius ejus.
<span id="x4_26" class="vn">26</span> Filii Masma : Hamuel filius ejus, Zachur filius ejus, Semei filius ejus.
<span id="x4_27" class="vn">27</span> Filii Semei sedecim, et filiæ sex : fratres autem ejus non habuerunt filios multos, et universa cognatio non potuit adæquare summam filiorum Juda.
<span id="x4_28" class="vn">28</span> Habitaverunt autem in Bersabee, et Molada, et Hasarsuhal,
<span id="x4_29" class="vn">29</span> et in Bala, et in Asom, et in Tholad,
<span id="x4_30" class="vn">30</span> et in Bathuel, et in Horma, et in Siceleg,
<span id="x4_31" class="vn">31</span> et in Bethmarchaboth, et in Hasarsusim, et in Bethberai, et in Saarim : hæ civitates eorum usque ad regem David.
<span id="x4_32" class="vn">32</span> Villæ quoque eorum : Etam, et Aën, Remmon, et Thochen, et Asan, civitates quinque.
<span id="x4_33" class="vn">33</span> Et universi viculi eorum per circuitum civitatum istarum usque ad Baal : hæc est habitatio eorum, et sedium distributio.
<span id="x4_34" class="vn">34</span> Mosobab quoque et Jemlech, et Josa filius Amasiæ,
<span id="x4_35" class="vn">35</span> et Joël, et Jehu filius Josabiæ filii Saraiæ filii Asiel,
<span id="x4_36" class="vn">36</span> et Elioënai, et Jacoba, et Isuhaia, et Asaia, et Adiel, et Ismiel, et Banaia,
<span id="x4_37" class="vn">37</span> Ziza quoque filius Sephei filii Allon filii Idaia filii Semri filii Samaia.
<span id="x4_38" class="vn">38</span> Isti sunt nominati principes in cognationibus suis, et in domo affinitatum suarum multiplicati sunt vehementer.
<span id="x4_39" class="vn">39</span> Et profecti sunt ut ingrederentur in Gador usque ad orientem vallis, et ut quærerent pascua gregibus suis.
<span id="x4_40" class="vn">40</span> Inveneruntque pascuas uberes, et valde bonas, et terram latissimam et quietam et fertilem, in qua ante habitaverant de stirpe Cham.
<span id="x4_41" class="vn">41</span> Hi ergo venerunt, quos supra descripsimus nominatim, in diebus Ezechiæ regis Juda : et percusserunt tabernacula eorum, et habitatores qui inventi fuerant ibi, et deleverunt eos usque in præsentem diem : habitaveruntque pro eis, quoniam uberrimas pascuas ibidem repererunt.
<span id="x4_42" class="vn">42</span> De filiis quoque Simeon abierunt in montem Seir viri quingenti, habentes principes Phalthiam et Naariam et Raphaiam et Oziel filios Jesi :
<span id="x4_43" class="vn">43</span> et percusserunt reliquias, quæ evadere potuerant, Amalecitarum, et habitaverunt ibi pro eis usque ad diem hanc.
</div><div class="calibre5" id="calibre_pb_4"></div></body></html>
