<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sophonias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Convenite, congregamini, gens non amabilis,<br class="calibre6"/>
<span id="x2_2" class="vn">2</span> priusquam pariat jussio quasi pulverem transeuntem diem,<br class="calibre6"/> antequam veniat super vos ira furoris Domini,<br class="calibre6"/> antequam veniat super vos dies indignationis Domini.<br class="calibre6"/>
<span id="x2_3" class="vn">3</span> Quærite Dominum, omnes mansueti terræ,<br class="calibre6"/> qui judicium ejus estis operati ;<br class="calibre6"/> quærite justum, quærite mansuetum,<br class="calibre6"/> si quomodo abscondamini in die furoris Domini.<br class="calibre6"/>
<span id="x2_4" class="vn">4</span> Quia Gaza destructa erit,<br class="calibre6"/> et Ascalon in desertum :<br class="calibre6"/> Azotum in meridie ejicient,<br class="calibre6"/> et Accaron eradicabitur.<br class="calibre6"/>
<span id="x2_5" class="vn">5</span> Væ qui habitatis funiculum maris, gens perditorum !<br class="calibre6"/> verbum Domini super vos, Chanaan, terra Philisthinorum ;<br class="calibre6"/> et disperdam te, ita ut non sit inhabitator.<br class="calibre6"/>
<span id="x2_6" class="vn">6</span> Et erit funiculus maris requies pastorum, et caulæ pecorum ;<br class="calibre6"/>
<span id="x2_7" class="vn">7</span> et erit funiculus ejus qui remanserit de domo Juda : ibi pascentur,<br class="calibre6"/> in domibus Ascalonis ad vesperam requiescent,<br class="calibre6"/> quia visitabit eos Dominus Deus eorum,<br class="calibre6"/> et avertet captivitatem eorum.<br class="calibre6"/>
<span id="x2_8" class="vn">8</span> Audivi opprobrium Moab,<br class="calibre6"/> et blasphemias filiorum Ammon,<br class="calibre6"/> quæ exprobraverunt populo meo,<br class="calibre6"/> et magnificati sunt super terminos eorum.<br class="calibre6"/>
<span id="x2_9" class="vn">9</span> Propterea vivo ego, dicit Dominus exercituum, Deus Israël,<br class="calibre6"/> quia Moab ut Sodoma erit,<br class="calibre6"/> et filii Ammon quasi Gomorrha :<br class="calibre6"/> siccitas spinarum, et acervi salis,<br class="calibre6"/> et desertum usque in æternum :<br class="calibre6"/> reliquiæ populi mei diripient eos,<br class="calibre6"/> et residui gentis meæ possidebunt illos.<br class="calibre6"/>
<span id="x2_10" class="vn">10</span> Hoc eis eveniet pro superbia sua,<br class="calibre6"/> quia blasphemaverunt et magnificati sunt<br class="calibre6"/> super populum Domini exercituum.<br class="calibre6"/>
<span id="x2_11" class="vn">11</span> Horribilis Dominus super eos,<br class="calibre6"/> et attenuabit omnes deos terræ :<br class="calibre6"/> et adorabunt eum viri de loco suo,<br class="calibre6"/> omnes insulæ gentium.<br class="calibre6"/>
<span id="x2_12" class="vn">12</span> Sed et vos, Æthiopes, interfecti gladio meo eritis.<br class="calibre6"/>
<span id="x2_13" class="vn">13</span> Et extendet manum suam super aquilonem, et perdet Assur,<br class="calibre6"/> et ponet speciosam in solitudinem,<br class="calibre6"/> et in invium, et quasi desertum.<br class="calibre6"/>
<span id="x2_14" class="vn">14</span> Et accubabunt in medio ejus greges, omnes bestiæ gentium ;<br class="calibre6"/> et onocrotalus et ericius in liminibus ejus morabuntur :<br class="calibre6"/> vox cantantis in fenestra,<br class="calibre6"/> corvus in superliminari,<br class="calibre6"/> quoniam attenuabo robur ejus.<br class="calibre6"/>
<span id="x2_15" class="vn">15</span> Hæc est civitas gloriosa habitans in confidentia,<br class="calibre6"/> quæ dicebat in corde suo :<br class="calibre6"/> Ego sum, et extra me non est alia amplius :<br class="calibre6"/> quomodo facta est in desertum cubile bestiæ ?<br class="calibre6"/> omnis qui transit per eam sibilabit,<br class="calibre6"/> et movebit manum suam.</div>
</div><div class="calibre5" id="calibre_pb_2"></div></body></html>
