<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Justificati ergo ex fide, pacem habeamus ad Deum per Dominum nostrum Jesum Christum :
<span id="x5_2" class="vn">2</span> per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei.
<span id="x5_3" class="vn">3</span> Non solum autem, sed et gloriamur in tribulationibus : scientes quod tribulatio patientiam operatur :
<span id="x5_4" class="vn">4</span> patientia autem probationem, probatio vero spem,
<span id="x5_5" class="vn">5</span> spes autem non confundit : quia caritas Dei diffusa est in cordibus nostris per Spiritum Sanctum, qui datus est nobis.
<span id="x5_6" class="vn">6</span> Ut quid enim Christus, cum adhuc infirmi essemus, secundum tempus, pro impiis mortuus est ?
<span id="x5_7" class="vn">7</span> vix enim pro justo quis moritur : nam pro bono forsitan quis audeat mori.
<span id="x5_8" class="vn">8</span> Commendat autem caritatem suam Deus in nobis : quoniam cum adhuc peccatores essemus, secundum tempus,
<span id="x5_9" class="vn">9</span> Christus pro nobis mortuus est : multo igitur magis nunc justificati in sanguine ipsius, salvi erimus ab ira per ipsum.
<span id="x5_10" class="vn">10</span> Si enim cum inimici essemus, reconciliati sumus Deo per mortem filii ejus : multo magis reconciliati, salvi erimus in vita ipsius.
<span id="x5_11" class="vn">11</span> Non solum autem : sed et gloriamur in Deo per Dominum nostrum Jesum Christum, per quem nunc reconciliationem accepimus.<br class="calibre6"/><br class="calibre6"/>
<span id="x5_12" class="vn">12</span> Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.
<span id="x5_13" class="vn">13</span> Usque ad legem enim peccatum erat in mundo : peccatum autem non imputabatur, cum lex non esset.
<span id="x5_14" class="vn">14</span> Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri.
<span id="x5_15" class="vn">15</span> Sed non sicut delictum, ita et donum : si enim unius delicto multi mortui sunt : multo magis gratia Dei et donum in gratia unius hominis Jesu Christi in plures abundavit.
<span id="x5_16" class="vn">16</span> Et non sicut per unum peccatum, ita et donum. Nam judicium quidem ex uno in condemnationem : gratia autem ex multis delictis in justificationem.
<span id="x5_17" class="vn">17</span> Si enim unius delicto mors regnavit per unum : multo magis abundantiam gratiæ, et donationis, et justitiæ accipientes, in vita regnabunt per unum Jesum Christum.
<span id="x5_18" class="vn">18</span> Igitur sicut per unius delictum in omnes homines in condemnationem : sic et per unius justitiam in omnes homines in justificationem vitæ.
<span id="x5_19" class="vn">19</span> Sicut enim per inobedientiam unius hominis, peccatores constituti sunt multi : ita et per unius obeditionem, justi constituentur multi.
<span id="x5_20" class="vn">20</span> Lex autem subintravit ut abundaret delictum. Ubi autem abundavit delictum, superabundavit gratia :
<span id="x5_21" class="vn">21</span> ut sicut regnavit peccatum in mortem : ita et gratia regnet per justitiam in vitam æternam, per Jesum Christum Dominum nostrum.
</div><div class="calibre5" id="calibre_pb_5"></div></body></html>
