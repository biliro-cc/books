<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c50" id="c50"><span class="chapter-num">50</span></a> <span id="x50_1" class="vn">1</span> In finem. Psalmus David,
<span id="x50_2" class="vn">2</span> cum venit ad eum Nathan propheta, quando intravit ad Bethsabee.
<div class="poetry"><span id="x50_3" class="vn">3</span> Miserere mei, Deus, secundum magnam misericordiam tuam ;<br class="calibre6"/> et secundum multitudinem miserationum tuarum, dele iniquitatem meam.<br class="calibre6"/>
<span id="x50_4" class="vn">4</span> Amplius lava me ab iniquitate mea,<br class="calibre6"/> et a peccato meo munda me.<br class="calibre6"/>
<span id="x50_5" class="vn">5</span> Quoniam iniquitatem meam ego cognosco,<br class="calibre6"/> et peccatum meum contra me est semper.<br class="calibre6"/>
<span id="x50_6" class="vn">6</span> Tibi soli peccavi, et malum coram te feci ;<br class="calibre6"/> ut justificeris in sermonibus tuis,<br class="calibre6"/> et vincas cum judicaris.<br class="calibre6"/>
<span id="x50_7" class="vn">7</span> Ecce enim in iniquitatibus conceptus sum,<br class="calibre6"/> et in peccatis concepit me mater mea.<br class="calibre6"/>
<span id="x50_8" class="vn">8</span> Ecce enim veritatem dilexisti ;<br class="calibre6"/> incerta et occulta sapientiæ tuæ manifestasti mihi.<br class="calibre6"/>
<span id="x50_9" class="vn">9</span> Asperges me hyssopo, et mundabor ;<br class="calibre6"/> lavabis me, et super nivem dealbabor.<br class="calibre6"/>
<span id="x50_10" class="vn">10</span> Auditui meo dabis gaudium et lætitiam,<br class="calibre6"/> et exsultabunt ossa humiliata.<br class="calibre6"/>
<span id="x50_11" class="vn">11</span> Averte faciem tuam a peccatis meis,<br class="calibre6"/> et omnes iniquitates meas dele.<br class="calibre6"/>
<span id="x50_12" class="vn">12</span> Cor mundum crea in me, Deus,<br class="calibre6"/> et spiritum rectum innova in visceribus meis.<br class="calibre6"/>
<span id="x50_13" class="vn">13</span> Ne projicias me a facie tua,<br class="calibre6"/> et spiritum sanctum tuum ne auferas a me.<br class="calibre6"/>
<span id="x50_14" class="vn">14</span> Redde mihi lætitiam salutaris tui,<br class="calibre6"/> et spiritu principali confirma me.<br class="calibre6"/>
<span id="x50_15" class="vn">15</span> Docebo iniquos vias tuas,<br class="calibre6"/> et impii ad te convertentur.<br class="calibre6"/>
<span id="x50_16" class="vn">16</span> Libera me de sanguinibus, Deus, Deus salutis meæ,<br class="calibre6"/> et exsultabit lingua mea justitiam tuam.<br class="calibre6"/>
<span id="x50_17" class="vn">17</span> Domine, labia mea aperies,<br class="calibre6"/> et os meum annuntiabit laudem tuam.<br class="calibre6"/>
<span id="x50_18" class="vn">18</span> Quoniam si voluisses sacrificium, dedissem utique ;<br class="calibre6"/> holocaustis non delectaberis.<br class="calibre6"/>
<span id="x50_19" class="vn">19</span> Sacrificium Deo spiritus contribulatus ;<br class="calibre6"/> cor contritum et humiliatum, Deus, non despicies.<br class="calibre6"/>
<span id="x50_20" class="vn">20</span> Benigne fac, Domine, in bona voluntate tua Sion,<br class="calibre6"/> ut ædificentur muri Jerusalem.<br class="calibre6"/>
<span id="x50_21" class="vn">21</span> Tunc acceptabis sacrificium justitiæ, oblationes et holocausta ;<br class="calibre6"/> tunc imponent super altare tuum vitulos.</div>
</div><div class="calibre5" id="calibre_pb_50"></div></body></html>
