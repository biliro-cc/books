<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a><div class="poetry"> <span id="x12_1" class="vn">1</span> Memento Creatoris tui in diebus juventutis tuæ,<br class="calibre6"/> antequam veniat tempus afflictionis,<br class="calibre6"/> et appropinquent anni de quibus dicas :<br class="calibre6"/> Non mihi placent ;<br class="calibre6"/>
<span id="x12_2" class="vn">2</span> antequam tenebrescat sol, et lumen, et luna, et stellæ,<br class="calibre6"/> et revertantur nubes post pluviam ;<br class="calibre6"/>
<span id="x12_3" class="vn">3</span> quando commovebuntur custodes domus,<br class="calibre6"/> et nutabunt viri fortissimi,<br class="calibre6"/> et otiosæ erunt molentes in minuto numero,<br class="calibre6"/> et tenebrescent videntes per foramina ;<br class="calibre6"/>
<span id="x12_4" class="vn">4</span> et claudent ostia in platea,<br class="calibre6"/> in humilitate vocis molentis,<br class="calibre6"/> et consurgent ad vocem volucris,<br class="calibre6"/> et obsurdescent omnes filiæ carminis :<br class="calibre6"/>
<span id="x12_5" class="vn">5</span> excelsa quoque timebunt, et formidabunt in via.<br class="calibre6"/> Florebit amygdalus, impinguabitur locusta,<br class="calibre6"/> et dissipabitur capparis,<br class="calibre6"/> quoniam ibit homo in domum æternitatis suæ,<br class="calibre6"/> et circuibunt in platea plangentes.<br class="calibre6"/>
<span id="x12_6" class="vn">6</span> Antequam rumpatur funiculus argenteus,<br class="calibre6"/> et recurrat vitta aurea,<br class="calibre6"/> et conteratur hydria super fontem,<br class="calibre6"/> et confringatur rota super cisternam,<br class="calibre6"/>
<span id="x12_7" class="vn">7</span> et revertatur pulvis in terram suam unde erat,<br class="calibre6"/> et spiritus redeat ad Deum, qui dedit illum.<br class="calibre6"/>
<span id="x12_8" class="vn">8</span> Vanitas vanitatum, dixit Ecclesiastes,<br class="calibre6"/> et omnia vanitas.</div><br class="calibre6"/><br class="calibre6"/>
<div class="poetry"><span id="x12_9" class="vn">9</span> Cumque esset sapientissimus Ecclesiastes,<br class="calibre6"/> docuit populum, et enarravit quæ fecerat ;<br class="calibre6"/> et investigans composuit parabolas multas.<br class="calibre6"/>
<span id="x12_10" class="vn">10</span> Quæsivit verba utilia,<br class="calibre6"/> et conscripsit sermones rectissimos ac veritate plenos.<br class="calibre6"/>
<span id="x12_11" class="vn">11</span> Verba sapientium sicut stimuli,<br class="calibre6"/> et quasi clavi in altum defixi,<br class="calibre6"/> quæ per magistrorum consilium data sunt a pastore uno.<br class="calibre6"/>
<span id="x12_12" class="vn">12</span> His amplius, fili mi, ne requiras.<br class="calibre6"/> Faciendi plures libros nullus est finis ;<br class="calibre6"/> frequensque meditatio, carnis afflictio est.<br class="calibre6"/>
<span id="x12_13" class="vn">13</span> Finem loquendi pariter omnes audiamus.<br class="calibre6"/> Deum time, et mandata ejus observa :<br class="calibre6"/> hoc est enim omnis homo,<br class="calibre6"/>
<span id="x12_14" class="vn">14</span> et cuncta quæ fiunt adducet Deus in judicium<br class="calibre6"/> pro omni errato, sive bonum, sive malum illud sit.</div></div>
</body></html>
