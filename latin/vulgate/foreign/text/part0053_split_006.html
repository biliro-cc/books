<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Audet aliquis vestrum habens negotium adversus alterum, judicari apud iniquos, et non apud sanctos ?
<span id="x6_2" class="vn">2</span> an nescitis quoniam sancti de hoc mundo judicabunt ? et si in vobis judicabitur mundus, indigni estis qui de minimis judicetis ?
<span id="x6_3" class="vn">3</span> Nescitis quoniam angelos judicabimus ? quanto magis sæcularia ?
<span id="x6_4" class="vn">4</span> Sæcularia igitur judicia si habueritis : contemptibiles, qui sunt in ecclesia, illos constituite ad judicandum.
<span id="x6_5" class="vn">5</span> Ad verecundiam vestram dico. Sic non est inter vos sapiens quisquam, qui possit judicare inter fratrem suum ?
<span id="x6_6" class="vn">6</span> Sed frater cum fratre judicio contendit : et hoc apud infideles ?
<span id="x6_7" class="vn">7</span> Jam quidem omnino delictum est in vobis, quod judicia habetis inter vos. Quare non magis injuriam accipitis ? quare non magis fraudem patimini ?
<span id="x6_8" class="vn">8</span> Sed vos injuriam facitis, et fraudatis : et hoc fratribus.<br class="calibre6"/><br class="calibre6"/>
<span id="x6_9" class="vn">9</span> An nescitis quia iniqui regnum Dei non possidebunt ? Nolite errare : neque fornicarii, neque idolis servientes, neque adulteri,
<span id="x6_10" class="vn">10</span> neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt.
<span id="x6_11" class="vn">11</span> Et hæc quidam fuistis : sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri.
<span id="x6_12" class="vn">12</span> Omnia mihi licent, sed non omnia expediunt : omnia mihi licent, sed ego sub nullis redigar potestate.
<span id="x6_13" class="vn">13</span> Esca ventri, et venter escis : Deus autem et hunc et has destruet : corpus autem non fornicationi, sed Domino : et Dominus corpori.
<span id="x6_14" class="vn">14</span> Deus vero et Dominum suscitavit : et nos suscitabit per virtutem suam.
<span id="x6_15" class="vn">15</span> Nescitis quoniam corpora vestra membra sunt Christi ? Tollens ergo membra Christi, faciam membra meretricis ? Absit.
<span id="x6_16" class="vn">16</span> An nescitis quoniam qui adhæret meretrici, unum corpus efficitur ? Erunt enim (inquit) duo in carne una.
<span id="x6_17" class="vn">17</span> Qui autem adhæret Domino, unus spiritus est.
<span id="x6_18" class="vn">18</span> Fugite fornicationem. Omne peccatum, quodcumque fecerit homo, extra corpus est : qui autem fornicatur, in corpus suum peccat.
<span id="x6_19" class="vn">19</span> An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri ?
<span id="x6_20" class="vn">20</span> Empti enim estis pretio magno. Glorificate, et portate Deum in corpore vestro.
</div><div class="calibre5" id="calibre_pb_6"></div></body></html>
