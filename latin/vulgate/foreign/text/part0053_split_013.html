<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Si linguis hominum loquar, et angelorum, caritatem autem non habeam, factus sum velut æs sonans, aut cymbalum tinniens.
<span id="x13_2" class="vn">2</span> Et si habuero prophetiam, et noverim mysteria omnia, et omnem scientiam : et si habuero omnem fidem ita ut montes transferam, caritatem autem non habuero, nihil sum.
<span id="x13_3" class="vn">3</span> Et si distribuero in cibos pauperum omnes facultates meas, et si tradidero corpus meum ita ut ardeam, caritatem autem non habuero, nihil mihi prodest.<br class="calibre6"/><br class="calibre6"/>
<span id="x13_4" class="vn">4</span> Caritas patiens est, benigna est. Caritas non æmulatur, non agit perperam, non inflatur,
<span id="x13_5" class="vn">5</span> non est ambitiosa, non quærit quæ sua sunt, non irritatur, non cogitat malum,
<span id="x13_6" class="vn">6</span> non gaudet super iniquitate, congaudet autem veritati :
<span id="x13_7" class="vn">7</span> omnia suffert, omnia credit, omnia sperat, omnia sustinet.<br class="calibre6"/><br class="calibre6"/>
<span id="x13_8" class="vn">8</span> Caritas numquam excidit : sive prophetiæ evacuabuntur, sive linguæ cessabunt, sive scientia destruetur.
<span id="x13_9" class="vn">9</span> Ex parte enim cognoscimus, et ex parte prophetamus.
<span id="x13_10" class="vn">10</span> Cum autem venerit quod perfectum est, evacuabitur quod ex parte est.
<span id="x13_11" class="vn">11</span> Cum essem parvulus, loquebar ut parvulus, sapiebam ut parvulus, cogitabam ut parvulus. Quando autem factus sum vir, evacuavi quæ erant parvuli.
<span id="x13_12" class="vn">12</span> Videmus nunc per speculum in ænigmate : tunc autem facie ad faciem. Nunc cognosco ex parte : tunc autem cognoscam sicut et cognitus sum.
<span id="x13_13" class="vn">13</span> Nunc autem manent fides, spes, caritas, tria hæc : major autem horum est caritas.
</div><div class="calibre5" id="calibre_pb_13"></div></body></html>
