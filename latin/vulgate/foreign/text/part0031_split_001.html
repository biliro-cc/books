<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Et factum est in trigesimo anno, in quarto, in quinta mensis, cum essem in medio captivorum juxta fluvium Chobar, aperti sunt cæli, et vidi visiones Dei.
<span id="x1_2" class="vn">2</span> In quinta mensis, ipse est annus quintus transmigrationis regis Joachin,
<span id="x1_3" class="vn">3</span> factum est verbum Domini ad Ezechielem filium Buzi sacerdotem, in terra Chaldæorum, secus flumen Chobar : et facta est super eum ibi manus Domini.
<span id="x1_4" class="vn">4</span> Et vidi, et ecce ventus turbinis veniebat ab aquilone, et nubes magna, et ignis involvens, et splendor in circuitu ejus : et de medio ejus, quasi species electri, id est, de medio ignis :
<span id="x1_5" class="vn">5</span> et in medio ejus similitudo quatuor animalium. Et hic aspectus eorum, similitudo hominis in eis.
<span id="x1_6" class="vn">6</span> Quatuor facies uni, et quatuor pennæ uni.
<span id="x1_7" class="vn">7</span> Pedes eorum, pedes recti, et planta pedis eorum quasi planta pedis vituli : et scintillæ quasi aspectus æris candentis.
<span id="x1_8" class="vn">8</span> Et manus hominis sub pennis eorum, in quatuor partibus : et facies et pennas per quatuor partes habebant.
<span id="x1_9" class="vn">9</span> Junctæque erant pennæ eorum alterius ad alterum : non revertebantur cum incederent, sed unumquodque ante faciem suam gradiebatur.
<span id="x1_10" class="vn">10</span> Similitudo autem vultus eorum, facies hominis et facies leonis a dextris ipsorum quatuor, facies autem bovis a sinistris ipsorum quatuor, et facies aquilæ desuper ipsorum quatuor.
<span id="x1_11" class="vn">11</span> Facies eorum et pennæ eorum extentæ desuper : duæ pennæ singulorum jungebantur, et duæ tegebant corpora eorum.<br class="calibre6"/><br class="calibre6"/>
<span id="x1_12" class="vn">12</span> Et unumquodque eorum coram facie sua ambulabat : ubi erat impetus spiritus, illuc gradiebantur, nec revertebantur cum ambularent.
<span id="x1_13" class="vn">13</span> Et similitudo animalium, aspectus eorum quasi carbonum ignis ardentium, et quasi aspectus lampadarum : hæc erat visio discurrens in medio animalium, splendor ignis, et de igne fulgur egrediens.
<span id="x1_14" class="vn">14</span> Et animalia ibant et revertebantur, in similitudinem fulguris coruscantis.
<span id="x1_15" class="vn">15</span> Cumque aspicerem animalia, apparuit rota una super terram juxta animalia, habens quatuor facies.
<span id="x1_16" class="vn">16</span> Et aspectus rotarum et opus earum quasi visio maris : et una similitudo ipsarum quatuor : et aspectus earum et opera quasi sit rota in medio rotæ.
<span id="x1_17" class="vn">17</span> Per quatuor partes earum euntes ibant, et non revertebantur cum ambularent.
<span id="x1_18" class="vn">18</span> Statura quoque erat rotis, et altitudo, et horribilis aspectus : et totum corpus oculis plenum in circuitu ipsarum quatuor.
<span id="x1_19" class="vn">19</span> Cumque ambularent animalia, ambulabant pariter et rotæ juxta ea : et cum elevarentur animalia de terra, elevabantur simul et rotæ.
<span id="x1_20" class="vn">20</span> Quocumque ibat spiritus, illuc, eunte spiritu, et rotæ pariter elevabantur sequentes eum : spiritus enim vitæ erat in rotis.
<span id="x1_21" class="vn">21</span> Cum euntibus ibant, et cum stantibus stabant : et cum elevatis a terra, pariter elevabantur et rotæ sequentes ea, quia spiritus vitæ erat in rotis.<br class="calibre6"/><br class="calibre6"/>
<span id="x1_22" class="vn">22</span> Et similitudo super capita animalium firmamenti, quasi aspectus crystalli horribilis, et extenti super capita eorum desuper.
<span id="x1_23" class="vn">23</span> Sub firmamento autem pennæ eorum rectæ alterius ad alterum : unumquodque duabus alis velabat corpus suum, et alterum similiter velabatur.
<span id="x1_24" class="vn">24</span> Et audiebam sonum alarum, quasi sonum aquarum multarum, quasi sonum sublimis Dei : cum ambularent, quasi sonus erat multitudinis ut sonus castrorum : cumque starent, demittebantur pennæ eorum.
<span id="x1_25" class="vn">25</span> Nam cum fieret vox super firmamentum quod erat super caput eorum, stabant, et submittebant alas suas.
<span id="x1_26" class="vn">26</span> Et super firmamentum quod erat imminens capiti eorum, quasi aspectus lapidis sapphiri similitudo throni : et super similitudinem throni similitudo quasi aspectus hominis desuper.
<span id="x1_27" class="vn">27</span> Et vidi quasi speciem electri, velut aspectum ignis, intrinsecus ejus per circuitum : a lumbis ejus et desuper, et a lumbis ejus usque deorsum, vidi quasi speciem ignis splendentis in circuitu,
<span id="x1_28" class="vn">28</span> velut aspectum arcus cum fuerit in nube in die pluviæ. Hic erat aspectus splendoris per gyrum.
</div><div class="calibre5" id="calibre_pb_1"></div></body></html>
