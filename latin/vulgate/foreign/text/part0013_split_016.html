<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Paralipomenon I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Attulerunt igitur arcam Dei, et constituerunt eam in medio tabernaculi quod tetenderat ei David : et obtulerunt holocausta et pacifica coram Deo.
<span id="x16_2" class="vn">2</span> Cumque complesset David offerens holocausta et pacifica, benedixit populo in nomine Domini.
<span id="x16_3" class="vn">3</span> Et divisit universis per singulos, a viro usque ad mulierem, tortam panis, et partem assæ carnis bubalæ, et frixam oleo similam.<br class="calibre6"/><br class="calibre6"/>
<span id="x16_4" class="vn">4</span> Constituitque coram arca Domini de Levitis, qui ministrarent, et recordarentur operum ejus, et glorificarent atque laudarent Dominum Deum Israël :
<span id="x16_5" class="vn">5</span> Asaph principem, et secundum ejus Zachariam : porro Jahiel, et Semiramoth, et Jehiel, et Mathathiam, et Eliab, et Banaiam, et Obededom : Jehiel super organa psalterii et lyras : Asaph autem ut cymbalis personaret :
<span id="x16_6" class="vn">6</span> Banaiam vero et Jaziel sacerdotes canere tuba jugiter coram arca fœderis Domini.<br class="calibre6"/><br class="calibre6"/>
<span id="x16_7" class="vn">7</span> In illo die fecit David principem ad confitendum Domino Asaph et fratres ejus :
<div class="poetry"><span id="x16_8" class="vn">8</span> Confitemini Domino, et invocate nomen ejus :<br class="calibre6"/> notas facite in populis adinventiones ejus.<br class="calibre6"/>
<span id="x16_9" class="vn">9</span> Cantate ei, et psallite ei,<br class="calibre6"/> et narrate omnia mirabilia ejus.<br class="calibre6"/>
<span id="x16_10" class="vn">10</span> Laudate nomen sanctum ejus :<br class="calibre6"/> lætetur cor quærentium Dominum.<br class="calibre6"/>
<span id="x16_11" class="vn">11</span> Quærite Dominum, et virtutem ejus :<br class="calibre6"/> quærite faciem ejus semper.<br class="calibre6"/>
<span id="x16_12" class="vn">12</span> Recordamini mirabilium ejus quæ fecit ;<br class="calibre6"/> signorum illius, et judiciorum oris ejus,<br class="calibre6"/>
<span id="x16_13" class="vn">13</span> semen Israël servi ejus,<br class="calibre6"/> filii Jacob electi ejus.<br class="calibre6"/>
<span id="x16_14" class="vn">14</span> Ipse Dominus Deus noster :<br class="calibre6"/> in universa terra judicia ejus.<br class="calibre6"/>
<span id="x16_15" class="vn">15</span> Recordamini in sempiternum pacti ejus :<br class="calibre6"/> sermonis quem præcepit in mille generationes,<br class="calibre6"/>
<span id="x16_16" class="vn">16</span> quem pepigit cum Abraham,<br class="calibre6"/> et juramenti illius cum Isaac.<br class="calibre6"/>
<span id="x16_17" class="vn">17</span> Et constituit illud Jacob in præceptum,<br class="calibre6"/> et Israël in pactum sempiternum,<br class="calibre6"/>
<span id="x16_18" class="vn">18</span> dicens : Tibi dabo terram Chanaan,<br class="calibre6"/> funiculum hæreditatis vestræ :<br class="calibre6"/>
<span id="x16_19" class="vn">19</span> cum essent pauci numero,<br class="calibre6"/> parvi et coloni ejus.<br class="calibre6"/>
<span id="x16_20" class="vn">20</span> Et transierunt de gente in gentem,<br class="calibre6"/> et de regno ad populum alterum.<br class="calibre6"/>
<span id="x16_21" class="vn">21</span> Non dimisit quemquam calumniari eos,<br class="calibre6"/> sed increpavit pro eis reges.<br class="calibre6"/>
<span id="x16_22" class="vn">22</span> Nolite tangere christos meos,<br class="calibre6"/> et in prophetis meis nolite malignari.<br class="calibre6"/>
<span id="x16_23" class="vn">23</span> Cantate Domino omnis terra ;<br class="calibre6"/> annuntiate ex die in diem salutare ejus :<br class="calibre6"/>
<span id="x16_24" class="vn">24</span> narrate in gentibus gloriam ejus ;<br class="calibre6"/> in cunctis populis mirabilia ejus.<br class="calibre6"/>
<span id="x16_25" class="vn">25</span> Quia magnus Dominus, et laudabilis nimis,<br class="calibre6"/> et horribilis super omnes deos.<br class="calibre6"/>
<span id="x16_26" class="vn">26</span> Omnes enim dii populorum idola :<br class="calibre6"/> Dominus autem cælos fecit.<br class="calibre6"/>
<span id="x16_27" class="vn">27</span> Confessio et magnificentia coram eo :<br class="calibre6"/> fortitudo et gaudium in loco ejus.<br class="calibre6"/>
<span id="x16_28" class="vn">28</span> Afferte Domino, familiæ populorum :<br class="calibre6"/> afferte Domino gloriam et imperium.<br class="calibre6"/>
<span id="x16_29" class="vn">29</span> Date Domino gloriam ;<br class="calibre6"/> nomini ejus levate sacrificium,<br class="calibre6"/> et venite in conspectu ejus :<br class="calibre6"/> et adorate Dominum in decore sancto.<br class="calibre6"/>
<span id="x16_30" class="vn">30</span> Commoveatur a facie ejus omnis terra :<br class="calibre6"/> ipse enim fundavit orbem immobilem.<br class="calibre6"/>
<span id="x16_31" class="vn">31</span> Lætentur cæli, et exultet terra,<br class="calibre6"/> et dicant in nationibus : Dominus regnavit.<br class="calibre6"/>
<span id="x16_32" class="vn">32</span> Tonet mare et plenitudo ejus ;<br class="calibre6"/> exultent agri, et omnia quæ in eis sunt.<br class="calibre6"/>
<span id="x16_33" class="vn">33</span> Tunc laudabunt ligna saltus coram Domino :<br class="calibre6"/> quia venit judicare terram.<br class="calibre6"/>
<span id="x16_34" class="vn">34</span> Confitemini Domino, quoniam bonus :<br class="calibre6"/> quoniam in æternum misericordia ejus.<br class="calibre6"/>
<span id="x16_35" class="vn">35</span> Et dicite : Salva nos, Deus salvator noster,<br class="calibre6"/> et congrega nos, et erue de gentibus :<br class="calibre6"/> ut confiteamur nomini sancto tuo,<br class="calibre6"/> et exultemus in carminibus tuis.<br class="calibre6"/>
<span id="x16_36" class="vn">36</span> Benedictus Dominus Deus Israël,<br class="calibre6"/> ab æterno usque in æternum.</div> Et dicat omnis populo : Amen, et hymnum Domino.
<span id="x16_37" class="vn">37</span> Reliquit itaque ibi coram arca fœderis Domini Asaph et fratres ejus, ut ministrarent in conspectu arcæ jugiter per singulos dies, et vices suas.
<span id="x16_38" class="vn">38</span> Porro Obededom, et fratres ejus sexaginta octo : et Obededom filium Idithun, et Hosa, constituit janitores ;
<span id="x16_39" class="vn">39</span> Sadoc autem sacerdotem, et fratres ejus sacerdotes, coram tabernaculo Domini in excelso quod erat in Gabaon,
<span id="x16_40" class="vn">40</span> ut offerrent holocausta Domino super altare holocautomatis jugiter, mane et vespere, juxta omnia quæ scripta sunt in lege Domini, quam præcepit Israëli.
<span id="x16_41" class="vn">41</span> Et post eum Heman, et Idithun, et reliquos electos, unumquemque vocabulo suo ad confitendum Domino, quoniam in æternum misericordia ejus.
<span id="x16_42" class="vn">42</span> Heman quoque et Idithun canentes tuba, et quatientes cymbala et omnia musicorum organa ad canendum Deo : filios autem Idithun fecit esse portarios.
<span id="x16_43" class="vn">43</span> Reversusque est omnis populus in domum suam : et David, ut benediceret etiam domui suæ.
</div><div class="calibre5" id="calibre_pb_16"></div></body></html>
