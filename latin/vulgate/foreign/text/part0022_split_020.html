<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a><div class="poetry"> <span id="x20_1" class="vn">1</span> Luxuriosa res vinum, et tumultuosa ebrietas :<br class="calibre6"/> quicumque his delectatur non erit sapiens.<br class="calibre6"/>
<span id="x20_2" class="vn">2</span> Sicut rugitus leonis, ita et terror regis :<br class="calibre6"/> qui provocat eum peccat in animam suam.<br class="calibre6"/>
<span id="x20_3" class="vn">3</span> Honor est homini qui separat se a contentionibus ;<br class="calibre6"/> omnes autem stulti miscentur contumeliis.<br class="calibre6"/>
<span id="x20_4" class="vn">4</span> Propter frigus piger arare noluit ;<br class="calibre6"/> mendicabit ergo æstate, et non dabitur illi.<br class="calibre6"/>
<span id="x20_5" class="vn">5</span> Sicut aqua profunda, sic consilium in corde viri ;<br class="calibre6"/> sed homo sapiens exhauriet illud.<br class="calibre6"/>
<span id="x20_6" class="vn">6</span> Multi homines misericordes vocantur ;<br class="calibre6"/> virum autem fidelem quis inveniet ?</div><br class="calibre6"/><br class="calibre6"/>
<div class="poetry"><span id="x20_7" class="vn">7</span> Justus qui ambulat in simplicitate sua<br class="calibre6"/> beatos post se filios derelinquet.<br class="calibre6"/>
<span id="x20_8" class="vn">8</span> Rex qui sedet in solio judicii<br class="calibre6"/> dissipat omne malum intuitu suo.<br class="calibre6"/>
<span id="x20_9" class="vn">9</span> Quis potest dicere : Mundum est cor meum ;<br class="calibre6"/> purus sum a peccato ?<br class="calibre6"/>
<span id="x20_10" class="vn">10</span> Pondus et pondus, mensura et mensura :<br class="calibre6"/> utrumque abominabile est apud Deum.<br class="calibre6"/>
<span id="x20_11" class="vn">11</span> Ex studiis suis intelligitur puer,<br class="calibre6"/> si munda et recta sint opera ejus.<br class="calibre6"/>
<span id="x20_12" class="vn">12</span> Aurem audientem, et oculum videntem :<br class="calibre6"/> Dominus fecit utrumque.<br class="calibre6"/>
<span id="x20_13" class="vn">13</span> Noli diligere somnum, ne te egestas opprimat :<br class="calibre6"/> aperi oculos tuos, et saturare panibus.<br class="calibre6"/>
<span id="x20_14" class="vn">14</span> Malum est, malum est, dicit omnis emptor ;<br class="calibre6"/> et cum recesserit, tunc gloriabitur.<br class="calibre6"/>
<span id="x20_15" class="vn">15</span> Est aurum et multitudo gemmarum,<br class="calibre6"/> et vas pretiosum labia scientiæ.</div><br class="calibre6"/><br class="calibre6"/>
<div class="poetry"><span id="x20_16" class="vn">16</span> Tolle vestimentum ejus qui fidejussor extitit alieni,<br class="calibre6"/> et pro extraneis aufer pignus ab eo.<br class="calibre6"/>
<span id="x20_17" class="vn">17</span> Suavis est homini panis mendacii,<br class="calibre6"/> et postea implebitur os ejus calculo.<br class="calibre6"/>
<span id="x20_18" class="vn">18</span> Cogitationes consiliis roborantur,<br class="calibre6"/> et gubernaculis tractanda sunt bella.<br class="calibre6"/>
<span id="x20_19" class="vn">19</span> Ei qui revelat mysteria, et ambulat fraudulenter,<br class="calibre6"/> et dilatat labia sua, ne commiscearis.<br class="calibre6"/>
<span id="x20_20" class="vn">20</span> Qui maledicit patri suo et matri,<br class="calibre6"/> extinguetur lucerna ejus in mediis tenebris :<br class="calibre6"/>
<span id="x20_21" class="vn">21</span> hæreditas ad quam festinatur in principio,<br class="calibre6"/> in novissimo benedictione carebit.<br class="calibre6"/>
<span id="x20_22" class="vn">22</span> Ne dicas : Reddam malum :<br class="calibre6"/> exspecta Dominum, et liberabit te.<br class="calibre6"/>
<span id="x20_23" class="vn">23</span> Abominatio est apud Dominum pondus et pondus ;<br class="calibre6"/> statera dolosa non est bona.<br class="calibre6"/>
<span id="x20_24" class="vn">24</span> A Domino diriguntur gressus viri :<br class="calibre6"/> quis autem hominum intelligere potest viam suam ?<br class="calibre6"/>
<span id="x20_25" class="vn">25</span> Ruina est homini devorare sanctos,<br class="calibre6"/> et post vota retractare.</div><br class="calibre6"/><br class="calibre6"/>
<div class="poetry"><span id="x20_26" class="vn">26</span> Dissipat impios rex sapiens,<br class="calibre6"/> et incurvat super eos fornicem.<br class="calibre6"/>
<span id="x20_27" class="vn">27</span> Lucerna Domini spiraculum hominis,<br class="calibre6"/> quæ investigat omnia secreta ventris.<br class="calibre6"/>
<span id="x20_28" class="vn">28</span> Misericordia et veritas custodiunt regem,<br class="calibre6"/> et roboratur clementia thronus ejus.<br class="calibre6"/>
<span id="x20_29" class="vn">29</span> Exsultatio juvenum fortitudo eorum,<br class="calibre6"/> et dignitas senum canities.<br class="calibre6"/>
<span id="x20_30" class="vn">30</span> Livor vulneris absterget mala,<br class="calibre6"/> et plagæ in secretioribus ventris.</div>
</div><div class="calibre5" id="calibre_pb_20"></div></body></html>
