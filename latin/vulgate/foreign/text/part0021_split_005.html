<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> In finem, pro ea quæ hæreditatem consequitur. Psalmus David.
<div class="poetry"><span id="x5_2" class="vn">2</span> Verba mea auribus percipe, Domine ;<br class="calibre6"/> intellige clamorem meum.<br class="calibre6"/>
<span id="x5_3" class="vn">3</span> Intende voci orationis meæ,<br class="calibre6"/> rex meus et Deus meus.<br class="calibre6"/>
<span id="x5_4" class="vn">4</span> Quoniam ad te orabo, Domine :<br class="calibre6"/> mane exaudies vocem meam.<br class="calibre6"/>
<span id="x5_5" class="vn">5</span> Mane astabo tibi, et videbo<br class="calibre6"/> quoniam non Deus volens iniquitatem tu es.<br class="calibre6"/>
<span id="x5_6" class="vn">6</span> Neque habitabit juxta te malignus,<br class="calibre6"/> neque permanebunt injusti ante oculos tuos.<br class="calibre6"/>
<span id="x5_7" class="vn">7</span> Odisti omnes qui operantur iniquitatem ;<br class="calibre6"/> perdes omnes qui loquuntur mendacium.<br class="calibre6"/> Virum sanguinum et dolosum abominabitur Dominus.<br class="calibre6"/>
<span id="x5_8" class="vn">8</span> Ego autem in multitudine misericordiæ tuæ<br class="calibre6"/> introibo in domum tuam ;<br class="calibre6"/> adorabo ad templum sanctum tuum in timore tuo.<br class="calibre6"/>
<span id="x5_9" class="vn">9</span> Domine, deduc me in justitia tua :<br class="calibre6"/> propter inimicos meos dirige in conspectu tuo viam meam.<br class="calibre6"/>
<span id="x5_10" class="vn">10</span> Quoniam non est in ore eorum veritas ;<br class="calibre6"/> cor eorum vanum est.<br class="calibre6"/>
<span id="x5_11" class="vn">11</span> Sepulchrum patens est guttur eorum ;<br class="calibre6"/> linguis suis dolose agebant :<br class="calibre6"/> judica illos, Deus.<br class="calibre6"/> Decidant a cogitationibus suis ;<br class="calibre6"/> secundum multitudinem impietatum eorum expelle eos,<br class="calibre6"/> quoniam irritaverunt te, Domine.<br class="calibre6"/>
<span id="x5_12" class="vn">12</span> Et lætentur omnes qui sperant in te ;<br class="calibre6"/> in æternum exsultabunt, et habitabis in eis.<br class="calibre6"/> Et gloriabuntur in te omnes qui diligunt nomen tuum,<br class="calibre6"/>
<span id="x5_13" class="vn">13</span> quoniam tu benedices justo.<br class="calibre6"/> Domine, ut scuto bonæ voluntatis tuæ coronasti nos.</div>
</div><div class="calibre5" id="calibre_pb_5"></div></body></html>
