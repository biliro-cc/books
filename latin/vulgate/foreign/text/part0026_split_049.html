<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c49" id="c49"><span class="chapter-num">49</span></a><div class="poetry"> <span id="x49_1" class="vn">1</span> Memoria Josiæ in compositionem odoris facta<br class="calibre6"/> opus pigmentarii.<br class="calibre6"/>
<span id="x49_2" class="vn">2</span> In omni ore quasi mel indulcabitur ejus memoria,<br class="calibre6"/> et ut musica in convivio vini.<br class="calibre6"/>
<span id="x49_3" class="vn">3</span> Ipse est directus divinitus in pœnitentiam gentis,<br class="calibre6"/> et tulit abominationes impietatis.<br class="calibre6"/>
<span id="x49_4" class="vn">4</span> Et gubernavit ad Dominum cor ipsius,<br class="calibre6"/> et in diebus peccatorum corroboravit pietatem.</div><br class="calibre6"/><br class="calibre6"/>
<div class="poetry"><span id="x49_5" class="vn">5</span> Præter David et Ezechiam et Josiam,<br class="calibre6"/> omnes peccatum commiserunt :<br class="calibre6"/>
<span id="x49_6" class="vn">6</span> nam reliquerunt legem Altissimi reges Juda,<br class="calibre6"/> et contempserunt timorem Dei.<br class="calibre6"/>
<span id="x49_7" class="vn">7</span> Dederunt enim regnum suum aliis,<br class="calibre6"/> et gloriam suam alienigenæ genti.<br class="calibre6"/>
<span id="x49_8" class="vn">8</span> Incenderunt electam sanctitatis civitatem,<br class="calibre6"/> et desertas fecerunt vias ipsius in manu Jeremiæ.<br class="calibre6"/>
<span id="x49_9" class="vn">9</span> Nam male tractaverunt illum<br class="calibre6"/> qui a ventre matris consecratus est propheta,<br class="calibre6"/> evertere, et eruere, et perdere,<br class="calibre6"/> et iterum ædificare, et renovare :<br class="calibre6"/>
<span id="x49_10" class="vn">10</span> Ezechiel, qui vidit conspectum gloriæ<br class="calibre6"/> quam ostendit illi in curru cherubim.<br class="calibre6"/>
<span id="x49_11" class="vn">11</span> Nam commemoratus est inimicorum in imbre,<br class="calibre6"/> benefacere illis qui ostenderunt rectas vias.<br class="calibre6"/>
<span id="x49_12" class="vn">12</span> Et duodecim prophetarum ossa pullulent de loco suo :<br class="calibre6"/> nam corroboraverunt Jacob,<br class="calibre6"/> et redemerunt se in fide virtutis.</div><br class="calibre6"/><br class="calibre6"/>
<div class="poetry"><span id="x49_13" class="vn">13</span> Quomodo amplificemus Zorobabel ?<br class="calibre6"/> nam et ipse quasi signum in dextera manu :<br class="calibre6"/>
<span id="x49_14" class="vn">14</span> sic et Jesum filium Josedec,<br class="calibre6"/> qui in diebus suis ædificaverunt domum,<br class="calibre6"/> et exaltaverunt templum sanctum Domino,<br class="calibre6"/> paratum in gloriam sempiternam.<br class="calibre6"/>
<span id="x49_15" class="vn">15</span> Et Nehemias in memoriam multi temporis,<br class="calibre6"/> qui erexit nobis muros eversos,<br class="calibre6"/> et stare fecit portas et seras,<br class="calibre6"/> qui erexit domos nostras.</div><br class="calibre6"/><br class="calibre6"/>
<div class="poetry"><span id="x49_16" class="vn">16</span> Nemo natus est in terra qualis Henoch,<br class="calibre6"/> nam et ipse receptus est a terra :<br class="calibre6"/>
<span id="x49_17" class="vn">17</span> neque ut Joseph, qui natus est homo princeps fratrum,<br class="calibre6"/> firmamentum gentis, rector fratrum, stabilimentum populi :<br class="calibre6"/>
<span id="x49_18" class="vn">18</span> et ossa ipsius visitata sunt,<br class="calibre6"/> et post mortem prophetaverunt.<br class="calibre6"/>
<span id="x49_19" class="vn">19</span> Seth et Sem apud homines gloriam adepti sunt,<br class="calibre6"/> et super omnem animam in origine Adam.</div>
</div><div class="calibre5" id="calibre_pb_49"></div></body></html>
