<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a><div class="poetry"> <span id="x26_1" class="vn">1</span> Quomodo nix in æstate, et pluviæ in messe,<br class="calibre6"/> sic indecens est stulto gloria.<br class="calibre6"/>
<span id="x26_2" class="vn">2</span> Sicut avis ad alia transvolans, et passer quolibet vadens,<br class="calibre6"/> sic maledictum frustra prolatum in quempiam superveniet.<br class="calibre6"/>
<span id="x26_3" class="vn">3</span> Flagellum equo, et camus asino,<br class="calibre6"/> et virga in dorso imprudentium.<br class="calibre6"/>
<span id="x26_4" class="vn">4</span> Ne respondeas stulto juxta stultitiam suam,<br class="calibre6"/> ne efficiaris ei similis.<br class="calibre6"/>
<span id="x26_5" class="vn">5</span> Responde stulto juxta stultitiam suam,<br class="calibre6"/> ne sibi sapiens esse videatur.<br class="calibre6"/>
<span id="x26_6" class="vn">6</span> Claudus pedibus, et iniquitatem bibens,<br class="calibre6"/> qui mittit verba per nuntium stultum.<br class="calibre6"/>
<span id="x26_7" class="vn">7</span> Quomodo pulchras frustra habet claudus tibias,<br class="calibre6"/> sic indecens est in ore stultorum parabola.<br class="calibre6"/>
<span id="x26_8" class="vn">8</span> Sicut qui mittit lapidem in acervum Mercurii,<br class="calibre6"/> ita qui tribuit insipienti honorem.<br class="calibre6"/>
<span id="x26_9" class="vn">9</span> Quomodo si spina nascatur in manu temulenti,<br class="calibre6"/> sic parabola in ore stultorum.<br class="calibre6"/>
<span id="x26_10" class="vn">10</span> Judicium determinat causas,<br class="calibre6"/> et qui imponit stulto silentium iras mitigat.<br class="calibre6"/>
<span id="x26_11" class="vn">11</span> Sicut canis qui revertitur ad vomitum suum,<br class="calibre6"/> sic imprudens qui iterat stultitiam suam.<br class="calibre6"/>
<span id="x26_12" class="vn">12</span> Vidisti hominem sapientem sibi videri ?<br class="calibre6"/> magis illo spem habebit insipiens.</div><br class="calibre6"/><br class="calibre6"/>
<div class="poetry"><span id="x26_13" class="vn">13</span> Dicit piger : Leo est in via,<br class="calibre6"/> et leæna in itineribus.<br class="calibre6"/>
<span id="x26_14" class="vn">14</span> Sicut ostium vertitur in cardine suo,<br class="calibre6"/> ita piger in lectulo suo.<br class="calibre6"/>
<span id="x26_15" class="vn">15</span> Abscondit piger manum sub ascella sua,<br class="calibre6"/> et laborat si ad os suum eam converterit.<br class="calibre6"/>
<span id="x26_16" class="vn">16</span> Sapientior sibi piger videtur<br class="calibre6"/> septem viris loquentibus sententias.</div><br class="calibre6"/><br class="calibre6"/>
<div class="poetry"><span id="x26_17" class="vn">17</span> Sicut qui apprehendit auribus canem,<br class="calibre6"/> sic qui transit impatiens et commiscetur rixæ alterius.<br class="calibre6"/>
<span id="x26_18" class="vn">18</span> Sicut noxius est qui mittit sagittas et lanceas in mortem,<br class="calibre6"/>
<span id="x26_19" class="vn">19</span> ita vir fraudulenter nocet amico suo,<br class="calibre6"/> et cum fuerit deprehensus dicit : Ludens feci.<br class="calibre6"/>
<span id="x26_20" class="vn">20</span> Cum defecerint ligna extinguetur ignis,<br class="calibre6"/> et susurrone subtracto, jurgia conquiescent.<br class="calibre6"/>
<span id="x26_21" class="vn">21</span> Sicut carbones ad prunas, et ligna ad ignem,<br class="calibre6"/> sic homo iracundus suscitat rixas.<br class="calibre6"/>
<span id="x26_22" class="vn">22</span> Verba susurronis quasi simplicia,<br class="calibre6"/> et ipsa perveniunt ad intima ventris.<br class="calibre6"/>
<span id="x26_23" class="vn">23</span> Quomodo si argento sordido ornare velis vas fictile,<br class="calibre6"/> sic labia tumentia cum pessimo corde sociata.<br class="calibre6"/>
<span id="x26_24" class="vn">24</span> Labiis suis intelligitur inimicus,<br class="calibre6"/> cum in corde tractaverit dolos.<br class="calibre6"/>
<span id="x26_25" class="vn">25</span> Quando submiserit vocem suam, ne credideris ei,<br class="calibre6"/> quoniam septem nequitiæ sunt in corde illius.<br class="calibre6"/>
<span id="x26_26" class="vn">26</span> Qui operit odium fraudulenter,<br class="calibre6"/> revelabitur malitia ejus in consilio.<br class="calibre6"/>
<span id="x26_27" class="vn">27</span> Qui fodit foveam incidet in eam,<br class="calibre6"/> et qui volvit lapidem revertetur ad eum.<br class="calibre6"/>
<span id="x26_28" class="vn">28</span> Lingua fallax non amat veritatem,<br class="calibre6"/> et os lubricum operatur ruinas.</div>
</div><div class="calibre5" id="calibre_pb_26"></div></body></html>
