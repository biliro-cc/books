<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Ecce tertio hoc venio ad vos : in ore duorum vel trium testium stabit omne verbum.
<span id="x13_2" class="vn">2</span> Prædixi, et prædico, ut præsens, et nunc absens iis qui ante peccaverunt, et ceteris omnibus, quoniam si venero iterum, non parcam.
<span id="x13_3" class="vn">3</span> An experimentum quæritis ejus, qui in me loquitur Christus, qui in vobis non infirmatur, sed potens est in vobis ?
<span id="x13_4" class="vn">4</span> Nam etsi crucifixus est ex infirmitate : sed vivit ex virtute Dei. Nam et nos infirmi sumus in illo : sed vivemus cum eo ex virtute Dei in vobis.
<span id="x13_5" class="vn">5</span> Vosmetipsos tentate si estis in fide : ipsi vos probate. An non cognoscitis vosmetipsos quia Christus Jesus in vobis est ? nisi forte reprobi estis.
<span id="x13_6" class="vn">6</span> Spero autem quod cognoscetis, quia nos non sumus reprobi.
<span id="x13_7" class="vn">7</span> Oramus autem Deum ut nihil mali faciatis, non ut nos probati appareamus, sed ut vos quod bonum est faciatis : nos autem ut reprobi simus.
<span id="x13_8" class="vn">8</span> Non enim possumus aliquid adversus veritatem, sed pro veritate.
<span id="x13_9" class="vn">9</span> Gaudemus enim, quoniam nos infirmi sumus, vos autem potentes estis. Hoc et oramus, vestram consummationem.
<span id="x13_10" class="vn">10</span> Ideo hæc absens scribo, ut non præsens durius agam secundum potestatem, quam Dominus dedit mihi in ædificationem, et non in destructionem.<br class="calibre6"/><br class="calibre6"/>
<span id="x13_11" class="vn">11</span> De cetero, fratres, gaudete, perfecti estote, exhortamini, idem sapite, pacem habete, et Deus pacis et dilectionis erit vobiscum.
<span id="x13_12" class="vn">12</span> Salutate invicem in osculo sancto. Salutant vos omnes sancti.
<span id="x13_13" class="vn">13</span> Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen.</div>
</body></html>
