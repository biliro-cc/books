<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c73" id="c73"><span class="chapter-num">73</span></a> <span id="x73_1" class="vn">1</span> Intellectus Asaph. <div class="poetry">Ut quid, Deus, repulisti in finem,<br class="calibre6"/> iratus est furor tuus super oves pascuæ tuæ ?<br class="calibre6"/>
<span id="x73_2" class="vn">2</span> Memor esto congregationis tuæ,<br class="calibre6"/> quam possedisti ab initio.<br class="calibre6"/> Redemisti virgam hæreditatis tuæ,<br class="calibre6"/> mons Sion, in quo habitasti in eo.<br class="calibre6"/>
<span id="x73_3" class="vn">3</span> Leva manus tuas in superbias eorum in finem :<br class="calibre6"/> quanta malignatus est inimicus in sancto !<br class="calibre6"/>
<span id="x73_4" class="vn">4</span> Et gloriati sunt qui oderunt te in medio solemnitatis tuæ ;<br class="calibre6"/> posuerunt signa sua, signa :<br class="calibre6"/>
<span id="x73_5" class="vn">5</span> et non cognoverunt sicut in exitu super summum.<br class="calibre6"/> Quasi in silva lignorum securibus<br class="calibre6"/>
<span id="x73_6" class="vn">6</span> exciderunt januas ejus in idipsum ;<br class="calibre6"/> in securi et ascia dejecerunt eam.<br class="calibre6"/>
<span id="x73_7" class="vn">7</span> Incenderunt igni sanctuarium tuum ;<br class="calibre6"/> in terra polluerunt tabernaculum nominis tui.<br class="calibre6"/>
<span id="x73_8" class="vn">8</span> Dixerunt in corde suo cognatio eorum simul :<br class="calibre6"/> Quiescere faciamus omnes dies festos Dei a terra.<br class="calibre6"/>
<span id="x73_9" class="vn">9</span> Signa nostra non vidimus ;<br class="calibre6"/> jam non est propheta ;<br class="calibre6"/> et nos non cognoscet amplius.<br class="calibre6"/>
<span id="x73_10" class="vn">10</span> Usquequo, Deus, improperabit inimicus ?<br class="calibre6"/> irritat adversarius nomen tuum in finem ?<br class="calibre6"/>
<span id="x73_11" class="vn">11</span> Ut quid avertis manum tuam,<br class="calibre6"/> et dexteram tuam de medio sinu tuo in finem ?<br class="calibre6"/>
<span id="x73_12" class="vn">12</span> Deus autem rex noster ante sæcula :<br class="calibre6"/> operatus est salutem in medio terræ.<br class="calibre6"/>
<span id="x73_13" class="vn">13</span> Tu confirmasti in virtute tua mare ;<br class="calibre6"/> contribulasti capita draconum in aquis.<br class="calibre6"/>
<span id="x73_14" class="vn">14</span> Tu confregisti capita draconis ;<br class="calibre6"/> dedisti eum escam populis Æthiopum.<br class="calibre6"/>
<span id="x73_15" class="vn">15</span> Tu dirupisti fontes et torrentes ;<br class="calibre6"/> tu siccasti fluvios Ethan.<br class="calibre6"/>
<span id="x73_16" class="vn">16</span> Tuus est dies, et tua est nox ;<br class="calibre6"/> tu fabricatus es auroram et solem.<br class="calibre6"/>
<span id="x73_17" class="vn">17</span> Tu fecisti omnes terminos terræ ;<br class="calibre6"/> æstatem et ver tu plasmasti ea.<br class="calibre6"/>
<span id="x73_18" class="vn">18</span> Memor esto hujus : inimicus improperavit Domino,<br class="calibre6"/> et populus insipiens incitavit nomen tuum.<br class="calibre6"/>
<span id="x73_19" class="vn">19</span> Ne tradas bestiis animas confitentes tibi,<br class="calibre6"/> et animas pauperum tuorum ne obliviscaris in finem.<br class="calibre6"/>
<span id="x73_20" class="vn">20</span> Respice in testamentum tuum,<br class="calibre6"/> quia repleti sunt qui obscurati sunt terræ domibus iniquitatum.<br class="calibre6"/>
<span id="x73_21" class="vn">21</span> Ne avertatur humilis factus confusus ;<br class="calibre6"/> pauper et inops laudabunt nomen tuum.<br class="calibre6"/>
<span id="x73_22" class="vn">22</span> Exsurge, Deus, judica causam tuam ;<br class="calibre6"/> memor esto improperiorum tuorum,<br class="calibre6"/> eorum quæ ab insipiente sunt tota die.<br class="calibre6"/>
<span id="x73_23" class="vn">23</span> Ne obliviscaris voces inimicorum tuorum :<br class="calibre6"/> superbia eorum qui te oderunt ascendit semper.</div>
</div><div class="calibre5" id="calibre_pb_73"></div></body></html>
