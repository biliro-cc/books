<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Eodem autem tempore misit Herodes rex manus, ut affligeret quosdam de ecclesia.
<span id="x12_2" class="vn">2</span> Occidit autem Jacobum fratrem Joannis gladio.
<span id="x12_3" class="vn">3</span> Videns autem quia placeret Judæis, apposuit ut apprehenderet et Petrum. Erant autem dies Azymorum.
<span id="x12_4" class="vn">4</span> Quem cum apprehendisset, misit in carcerem, tradens quatuor quaternionibus militum custodiendum, volens post Pascha producere eum populo.
<span id="x12_5" class="vn">5</span> Et Petrus quidem servabatur in carcere. Oratio autem fiebat sine intermissione ab ecclesia ad Deum pro eo.<br class="calibre6"/><br class="calibre6"/>
<span id="x12_6" class="vn">6</span> Cum autem producturus eum esset Herodes, in ipsa nocte erat Petrus dormiens inter duos milites, vinctus catenis duabus : et custodes ante ostium custodiebant carcerem.
<span id="x12_7" class="vn">7</span> Et ecce angelus Domini astitit, et lumen refulsit in habitaculo : percussoque latere Petri, excitavit eum, dicens : Surge velociter. Et ceciderunt catenæ de manibus ejus.
<span id="x12_8" class="vn">8</span> Dixit autem angelus ad eum : Præcingere, et calcea te caligas tuas. Et fecit sic. Et dixit illi : Circumda tibi vestimentum tuum, et sequere me.
<span id="x12_9" class="vn">9</span> Et exiens sequebatur eum, et nesciebat quia verum est, quod fiebat per angelum : existimabat autem se visum videre.
<span id="x12_10" class="vn">10</span> Transeuntes autem primam et secundam custodiam, venerunt ad portam ferream, quæ ducit ad civitatem : quæ ultro aperta est eis. Et exeuntes processerunt vicum unum : et continuo discessit angelus ab eo.<br class="calibre6"/><br class="calibre6"/>
<span id="x12_11" class="vn">11</span> Et Petrus ad se reversus, dixit : Nunc scio vere quia misit Dominus angelum suum, et eripuit me de manu Herodis, et de omni exspectatione plebis Judæorum.
<span id="x12_12" class="vn">12</span> Consideransque venit ad domum Mariæ matris Joannis, qui cognominatus est Marcus, ubi erant multi congregati, et orantes.
<span id="x12_13" class="vn">13</span> Pulsante autem eo ostium januæ, processit puella ad audiendum, nomine Rhode.
<span id="x12_14" class="vn">14</span> Et ut cognovit vocem Petri, præ gaudio non aperuit januam, sed intro currens nuntiavit stare Petrum ante januam.
<span id="x12_15" class="vn">15</span> At illi dixerunt ad eam : Insanis. Illa autem affirmabat sic se habere. Illi autem dicebant : Angelus ejus est.
<span id="x12_16" class="vn">16</span> Petrus autem perseverabat pulsans. Cum autem aperuissent, viderunt eum, et obstupuerunt.
<span id="x12_17" class="vn">17</span> Annuens autem eis manu ut tacerent, narravit quomodo Dominus eduxisset eum de carcere, dixitque : Nuntiate Jacobo et fratribus hæc. Et egressus abiit in alium locum.<br class="calibre6"/><br class="calibre6"/>
<span id="x12_18" class="vn">18</span> Facta autem die, erat non parva turbatio inter milites, quidnam factum esset de Petro.
<span id="x12_19" class="vn">19</span> Herodes autem cum requisisset eum et non invenisset, inquisitione facta de custodibus, jussit eos duci : descendensque a Judæa in Cæsaream, ibi commoratus est.
<span id="x12_20" class="vn">20</span> Erat autem iratus Tyriis et Sidoniis. At illi unanimes venerunt ad eum, et persuaso Blasto, qui erat super cubiculum regis, postulabant pacem, eo quod alerentur regiones eorum ab illo.
<span id="x12_21" class="vn">21</span> Statuto autem die Herodes vestitus veste regia sedit pro tribunali, et concionabatur ad eos.
<span id="x12_22" class="vn">22</span> Populus autem acclamabat : Dei voces, et non hominis.
<span id="x12_23" class="vn">23</span> Confestim autem percussit eum angelus Domini, eo quod non dedisset honorem Deo : et consumptus a vermibus, expiravit.
<span id="x12_24" class="vn">24</span> Verbum autem Domini crescebat, et multiplicabatur.
<span id="x12_25" class="vn">25</span> Barnabas autem et Saulus reversi sunt ab Jerosolymis expleto ministerio assumpto Joanne, qui cognominatus est Marcus.
</div><div class="calibre5" id="calibre_pb_12"></div></body></html>
