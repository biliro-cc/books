<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Væ qui opulenti estis in Sion,<br class="calibre6"/> et confiditis in monte Samariæ :<br class="calibre6"/> optimates capita populorum,<br class="calibre6"/> ingredientes pompatice domum Israël !<br class="calibre6"/>
<span id="x6_2" class="vn">2</span> Transite in Chalane, et videte,<br class="calibre6"/> et ite inde in Emath magnam,<br class="calibre6"/> et descendite in Geth Palæstinorum,<br class="calibre6"/> et ad optima quæque regna horum :<br class="calibre6"/> si latior terminus eorum termino vestro est.<br class="calibre6"/>
<span id="x6_3" class="vn">3</span> Qui separati estis in diem malum,<br class="calibre6"/> et appropinquatis solio iniquitatis ;<br class="calibre6"/>
<span id="x6_4" class="vn">4</span> qui dormitis in lectis eburneis,<br class="calibre6"/> et lascivitis in stratis vestris ;<br class="calibre6"/> qui comeditis agnum de grege,<br class="calibre6"/> et vitulos de medio armenti ;<br class="calibre6"/>
<span id="x6_5" class="vn">5</span> qui canitis ad vocem psalterii,<br class="calibre6"/> sicut David putaverunt se habere vasa cantici,<br class="calibre6"/>
<span id="x6_6" class="vn">6</span> bibentes vinum in phialis,<br class="calibre6"/> et optimo unguento delibuti,<br class="calibre6"/> et nihil patiebantur super contritione Joseph.<br class="calibre6"/>
<span id="x6_7" class="vn">7</span> Quapropter nunc migrabunt in capite transmigrantium,<br class="calibre6"/> et auferetur factio lascivientium.<br class="calibre6"/>
<span id="x6_8" class="vn">8</span> Juravit Dominus Deus in anima sua,<br class="calibre6"/> dicit Dominus Deus exercituum :<br class="calibre6"/> Detestor ego superbiam Jacob,<br class="calibre6"/> et domos ejus odi,<br class="calibre6"/> et tradam civitatem cum habitatoribus suis.<br class="calibre6"/>
<span id="x6_9" class="vn">9</span> Quod si reliqui fuerint decem viri in domo una,<br class="calibre6"/> et ipsi morientur.<br class="calibre6"/>
<span id="x6_10" class="vn">10</span> Et tollet eum propinquus suus, et comburet eum,<br class="calibre6"/> ut efferat ossa de domo ;<br class="calibre6"/> et dicet ei, qui in penetralibus domus est :<br class="calibre6"/> Numquid adhuc est penes te ?<br class="calibre6"/>
<span id="x6_11" class="vn">11</span> Et respondebit : Finis est.<br class="calibre6"/> Et dicet ei : Tace,<br class="calibre6"/> et non recorderis nominis Domini.<br class="calibre6"/>
<span id="x6_12" class="vn">12</span> Quia ecce Dominus mandabit,<br class="calibre6"/> et percutiet domum majorem ruinis,<br class="calibre6"/> et domum minorem scissionibus.<br class="calibre6"/>
<span id="x6_13" class="vn">13</span> Numquid currere queunt in petris equi,<br class="calibre6"/> aut arari potest in bubalis ?<br class="calibre6"/> quoniam convertistis in amaritudinem judicium,<br class="calibre6"/> et fructum justitiæ in absinthium.<br class="calibre6"/>
<span id="x6_14" class="vn">14</span> Qui lætamini in nihilo ; qui dicitis :<br class="calibre6"/> Numquid non in fortitudine nostra assumpsimus nobis cornua ?<br class="calibre6"/>
<span id="x6_15" class="vn">15</span> Ecce enim suscitabo super vos, domus Israël,<br class="calibre6"/> dicit Dominus Deus exercituum, gentem,<br class="calibre6"/> et conteret vos ab introitu Emath usque ad torrentem deserti.</div>
</div><div class="calibre5" id="calibre_pb_6"></div></body></html>
