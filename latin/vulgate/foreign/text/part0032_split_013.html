<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Daniel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Et erat vir habitans in Babylone, et nomen ejus Joakim :
<span id="x13_2" class="vn">2</span> et accepit uxorem nomine Susannam, filiam Helciæ, pulchram nimis, et timentem Deum :
<span id="x13_3" class="vn">3</span> parentes enim illius, cum essent justi, erudierunt filiam suam secundum legem Moysi.
<span id="x13_4" class="vn">4</span> Erat autem Joakim dives valde, et erat ei pomarium vicinum domui suæ : et ad ipsum confluebant Judæi, eo quod esset honorabilior omnium.
<span id="x13_5" class="vn">5</span> Et constituti sunt de populo duo senes judices in illo anno, de quibus locutus est Dominus : Quia egressa est iniquitas de Babylone a senioribus judicibus, qui videbantur regere populum.
<span id="x13_6" class="vn">6</span> Isti frequentabant domum Joakim, et veniebant ad eos omnes qui habebant judicia.
<span id="x13_7" class="vn">7</span> Cum autem populus revertisset per meridiem, ingrediebatur Susanna, et deambulabat in pomario viri sui.
<span id="x13_8" class="vn">8</span> Et videbant eam senes quotidie ingredientem et deambulantem, et exarserunt in concupiscentiam ejus :
<span id="x13_9" class="vn">9</span> et everterunt sensum suum, et declinaverunt oculos suos ut non viderent cælum, neque recordarentur judiciorum justorum.
<span id="x13_10" class="vn">10</span> Erant ergo ambo vulnerati amore ejus, nec indicaverunt sibi vicissim dolorem suum :
<span id="x13_11" class="vn">11</span> erubescebant enim indicare sibi concupiscentiam suam, volentes concumbere cum ea.
<span id="x13_12" class="vn">12</span> Et observabant quotidie sollicitius videre eam. Dixitque alter ad alterum :
<span id="x13_13" class="vn">13</span> Eamus domum, quia hora prandii est. Et egressi, recesserunt a se.
<span id="x13_14" class="vn">14</span> Cumque revertissent, venerunt in unum : et sciscitantes ab invicem causam, confessi sunt concupiscentiam suam : et tunc in communi statuerunt tempus quando eam possent invenire solam.<br class="calibre6"/><br class="calibre6"/>
<span id="x13_15" class="vn">15</span> Factum est autem, cum observarent diem aptum, ingressa est aliquando sicut heri et nudiustertius, cum duabus solis puellis, voluitque lavari in pomario : æstus quippe erat :
<span id="x13_16" class="vn">16</span> et non erat ibi quisquam, præter duos senes absconditos, et contemplantes eam.
<span id="x13_17" class="vn">17</span> Dixit ergo puellis : Afferte mihi oleum, et smigmata, et ostia pomarii claudite, ut laver.
<span id="x13_18" class="vn">18</span> Et fecerunt sicut præceperat : clauseruntque ostia pomarii, et egressæ sunt per posticum ut afferrent quæ jusserat ; nesciebantque senes intus esse absconditos.<br class="calibre6"/><br class="calibre6"/>
<span id="x13_19" class="vn">19</span> Cum autem egressæ essent puellæ, surrexerunt duo senes, et accurrerunt ad eam, et dixerunt :
<span id="x13_20" class="vn">20</span> Ecce ostia pomarii clausa sunt, et nemo nos videt, et nos in concupiscentia tui sumus : quam ob rem assentire nobis, et commiscere nobiscum.
<span id="x13_21" class="vn">21</span> Quod si nolueris, dicemus contra te testimonium, quod fuerit tecum juvenis, et ob hanc causam emiseris puellas a te.
<span id="x13_22" class="vn">22</span> Ingemuit Susanna, et ait : Angustiæ sunt mihi undique : si enim hoc egero, mors mihi est : si autem non egero, non effugiam manus vestras.
<span id="x13_23" class="vn">23</span> Sed melius est mihi absque opere incidere in manus vestras, quam peccare in conspectu Domini.
<span id="x13_24" class="vn">24</span> Et exclamavit voce magna Susanna : exclamaverunt autem et senes adversus eam.
<span id="x13_25" class="vn">25</span> Et cucurrit unus ad ostia pomarii, et aperuit.
<span id="x13_26" class="vn">26</span> Cum ergo audissent clamorem famuli domus in pomario, irruerunt per posticum ut viderent quidnam esset.
<span id="x13_27" class="vn">27</span> Postquam autem senes locuti sunt, erubuerunt servi vehementer, quia numquam dictus fuerat sermo hujuscemodi de Susanna. Et facta est dies crastina.<br class="calibre6"/><br class="calibre6"/>
<span id="x13_28" class="vn">28</span> Cumque venisset populus ad Joakim virum ejus, venerunt et duo presbyteri, pleni iniqua cogitatione adversus Susannam ut interficerent eam.
<span id="x13_29" class="vn">29</span> Et dixerunt coram populo : Mittite ad Susannam filiam Helciæ uxorem Joakim. Et statim miserunt.
<span id="x13_30" class="vn">30</span> Et venit cum parentibus, et filiis, et universis cognatis suis.
<span id="x13_31" class="vn">31</span> Porro Susanna erat delicata nimis, et pulchra specie.
<span id="x13_32" class="vn">32</span> At iniqui illi jusserunt ut discooperiretur (erat enim cooperta), ut vel sic satiarentur decore ejus.
<span id="x13_33" class="vn">33</span> Flebant igitur sui, et omnes qui noverant eam.
<span id="x13_34" class="vn">34</span> Consurgentes autem duo presbyteri in medio populi, posuerunt manus suas super caput ejus.
<span id="x13_35" class="vn">35</span> Quæ flens suspexit ad cælum : erat enim cor ejus fiduciam habens in Domino.
<span id="x13_36" class="vn">36</span> Et dixerunt presbyteri : Cum deambularemus in pomario soli, ingressa est hæc cum duabus puellis : et clausit ostia pomarii, et dimisit a se puellas.
<span id="x13_37" class="vn">37</span> Venitque ad eam adolescens, qui erat absconditus, et concubuit cum ea.
<span id="x13_38" class="vn">38</span> Porro nos cum essemus in angulo pomarii, videntes iniquitatem, cucurrimus ad eos, et vidimus eos pariter commisceri.
<span id="x13_39" class="vn">39</span> Et illum quidem non quivimus comprehendere, quia fortior nobis erat, et apertis ostiis exilivit :
<span id="x13_40" class="vn">40</span> hanc autem cum apprehendissemus, interrogavimus, quisnam esset adolescens, et noluit indicare nobis : hujus rei testes sumus.
<span id="x13_41" class="vn">41</span> Credidit eis multitudo quasi senibus et judicibus populi, et condemnaverunt eam ad mortem.<br class="calibre6"/><br class="calibre6"/>
<span id="x13_42" class="vn">42</span> Exclamavit autem voce magna Susanna, et dixit : Deus æterne, qui absconditorum es cognitor, qui nosti omnia antequam fiant,
<span id="x13_43" class="vn">43</span> tu scis quoniam falsum testimonium tulerunt contra me : et ecce morior, cum nihil horum fecerim, quæ isti malitiose composuerunt adversum me.
<span id="x13_44" class="vn">44</span> Exaudivit autem Dominus vocem ejus.
<span id="x13_45" class="vn">45</span> Cumque duceretur ad mortem, suscitavit Dominus spiritum sanctum pueri junioris, cujus nomen Daniel :
<span id="x13_46" class="vn">46</span> et exclamavit voce magna : Mundus ego sum a sanguine hujus.
<span id="x13_47" class="vn">47</span> Et conversus omnis populus ad eum, dixit : Quis est iste sermo, quem tu locutus es ?
<span id="x13_48" class="vn">48</span> Qui cum staret in medio eorum, ait : Sic fatui filii Israël, non judicantes, neque quod verum est cognoscentes, condemnastis filiam Israël ?
<span id="x13_49" class="vn">49</span> revertimini ad judicium, quia falsum testimonium locuti sunt adversus eam.
<span id="x13_50" class="vn">50</span> Reversus est ergo populus cum festinatione, et dixerunt ei senes : Veni, et sede in medio nostrum, et indica nobis : quia tibi Deus dedit honorem senectutis.
<span id="x13_51" class="vn">51</span> Et dixit ad eos Daniel : Separate illos ab invicem procul, et dijudicabo eos.
<span id="x13_52" class="vn">52</span> Cum ergo divisi essent alter ab altero, vocavit unum de eis, et dixit ad eum : Inveterate dierum malorum, nunc venerunt peccata tua, quæ operabaris prius :
<span id="x13_53" class="vn">53</span> judicans judicia injusta, innocentes opprimens, et dimittens noxios, dicente Domino : Innocentem et justum non interficies.
<span id="x13_54" class="vn">54</span> Nunc ergo, si vidisti eam, dic sub qua arbore videris eos colloquentes sibi. Qui ait : Sub schino.
<span id="x13_55" class="vn">55</span> Dixit autem Daniel : Recte mentitus es in caput tuum : ecce enim angelus Dei, accepta sententia ab eo, scindet te medium.
<span id="x13_56" class="vn">56</span> Et, amoto eo, jussit venire alium, et dixit ei : Semen Chanaan, et non Juda, species decepit te, et concupiscentia subvertit cor tuum :
<span id="x13_57" class="vn">57</span> sic faciebatis filiabus Israël, et illæ timentes loquebantur vobis : sed filia Juda non sustinuit iniquitatem vestram.
<span id="x13_58" class="vn">58</span> Nunc ergo, dic mihi sub qua arbore comprehenderis eos loquentes sibi. Qui ait : Sub prino.
<span id="x13_59" class="vn">59</span> Dixit autem ei Daniel : Recte mentitus es et tu in caput tuum : manet enim angelus Domini, gladium habens, ut secet te medium, et interficiat vos.<br class="calibre6"/><br class="calibre6"/>
<span id="x13_60" class="vn">60</span> Exclamavit itaque omnis cœtus voce magna, et benedixerunt Deum, qui salvat sperantes in se.
<span id="x13_61" class="vn">61</span> Et consurrexerunt adversus duos presbyteros (convicerat enim eos Daniel ex ore suo falsum dixisse testimonium), feceruntque eis sicut male egerant adversus proximum,
<span id="x13_62" class="vn">62</span> ut facerent secundum legem Moysi. Et interfecerunt eos, et salvatus est sanguis innoxius in die illa.
<span id="x13_63" class="vn">63</span> Helcias autem et uxor ejus laudaverunt Deum pro filia sua Susanna cum Joakim marito ejus, et cognatis omnibus, quia non esset inventa in ea res turpis.
<span id="x13_64" class="vn">64</span> Daniel autem factus est magnus in conspectu populi a die illa, et deinceps.
<span id="x13_65" class="vn">65</span> Et rex Astyages appositus est ad patres suos, et suscepit Cyrus Perses regnum ejus.
</div><div class="calibre5" id="calibre_pb_13"></div></body></html>
