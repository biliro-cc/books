<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jacobi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Unde bella et lites in vobis ? nonne hinc : ex concupiscentiis vestris, quæ militant in membris vestris ?
<span id="x4_2" class="vn">2</span> concupiscitis, et non habetis : occiditis, et zelatis : et non potestis adipisci : litigatis, et belligeratis, et non habetis, propter quod non postulatis.
<span id="x4_3" class="vn">3</span> Petitis, et non accipitis : eo quod male petatis : ut in concupiscentiis vestris insumatis.
<span id="x4_4" class="vn">4</span> Adulteri, nescitis quia amicitia hujus mundi inimica est Dei ? quicumque ergo voluerit amicus esse sæculi hujus, inimicus Dei constituitur.
<span id="x4_5" class="vn">5</span> An putatis quia inaniter Scriptura dicat : Ad invidiam concupiscit spiritus qui habitat in vobis ?
<span id="x4_6" class="vn">6</span> majorem autem dat gratiam. Propter quod dicit : Deus superbis resistit, humilibus autem dat gratiam.
<span id="x4_7" class="vn">7</span> Subditi ergo estote Deo, resistite autem diabolo, et fugiet a vobis.
<span id="x4_8" class="vn">8</span> Appropinquate Deo, et appropinquabit vobis. Emundate manus, peccatores : et purificate corda, duplices animo.
<span id="x4_9" class="vn">9</span> Miseri estote, et lugete, et plorate : risus vester in luctum convertatur, et gaudium in mœrorem.
<span id="x4_10" class="vn">10</span> Humiliamini in conspectu Domini, et exaltabit vos.
<span id="x4_11" class="vn">11</span> Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex.
<span id="x4_12" class="vn">12</span> Unus est legislator et judex, qui potest perdere et liberare.<br class="calibre6"/><br class="calibre6"/>
<span id="x4_13" class="vn">13</span> Tu autem quis es, qui judicas proximum ? Ecce nunc qui dicitis : Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus :
<span id="x4_14" class="vn">14</span> qui ignoratis quid erit in crastino.
<span id="x4_15" class="vn">15</span> Quæ est enim vita vestra ? vapor est ad modicum parens, et deinceps exterminabitur ; pro eo ut dicatis : Si Dominus voluerit. Et : Si vixerimus, faciemus hoc, aut illud.
<span id="x4_16" class="vn">16</span> Nunc autem exsultatis in superbiis vestris. Omnis exsultatio talis, maligna est.
<span id="x4_17" class="vn">17</span> Scienti igitur bonum facere, et non facienti, peccatum est illi.
</div><div class="calibre5" id="calibre_pb_4"></div></body></html>
