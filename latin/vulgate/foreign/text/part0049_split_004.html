<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Jesus autem plenus Spiritu Sancto regressus est a Jordane : et agebatur a Spiritu in desertum
<span id="x4_2" class="vn">2</span> diebus quadraginta, et tentabatur a diabolo. Et nihil manducavit in diebus illis : et consummatis illis esuriit.
<span id="x4_3" class="vn">3</span> Dixit autem illi diabolus : Si Filius Dei es, dic lapidi huic ut panis fiat.
<span id="x4_4" class="vn">4</span> Et respondit ad illum Jesus : Scriptum est : Quia non in solo pane vivit homo, sed in omni verbo Dei.
<span id="x4_5" class="vn">5</span> Et duxit illum diabolus in montem excelsum, et ostendit illi omnia regna orbis terræ in momento temporis,
<span id="x4_6" class="vn">6</span> et ait illi : Tibi dabo potestatem hanc universam, et gloriam illorum : quia mihi tradita sunt, et cui volo do illa.
<span id="x4_7" class="vn">7</span> Tu ergo si adoraveris coram me, erunt tua omnia.
<span id="x4_8" class="vn">8</span> Et respondens Jesus, dixit illi : Scriptum est : Dominum Deum tuum adorabis, et illi soli servies.
<span id="x4_9" class="vn">9</span> Et duxit illum in Jerusalem, et statuit eum super pinnam templi, et dixit illi : Si Filius Dei es, mitte te hinc deorsum.
<span id="x4_10" class="vn">10</span> Scriptum est enim quod angelis suis mandavit de te, ut conservent te :
<span id="x4_11" class="vn">11</span> et quia in manibus tollent te, ne forte offendas ad lapidem pedem tuum.
<span id="x4_12" class="vn">12</span> Et respondens Jesus, ait illi : Dictum est : Non tentabis Dominum Deum tuum.
<span id="x4_13" class="vn">13</span> Et consummata omni tentatione, diabolus recessit ab illo, usque ad tempus.<br class="calibre6"/><br class="calibre6"/>
<span id="x4_14" class="vn">14</span> Et regressus est Jesus in virtute Spiritus in Galilæam, et fama exiit per universam regionem de illo.
<span id="x4_15" class="vn">15</span> Et ipse docebat in synagogis eorum, et magnificabatur ab omnibus.
<span id="x4_16" class="vn">16</span> Et venit Nazareth, ubi erat nutritus, et intravit secundum consuetudinem suam die sabbati in synagogam, et surrexit legere.
<span id="x4_17" class="vn">17</span> Et traditus est illi liber Isaiæ prophetæ. Et ut revolvit librum, invenit locum ubi scriptum erat :
<span id="x4_18" class="vn">18</span> Spiritus Domini super me : propter quod unxit me, evangelizare pauperibus misit me, sanare contritos corde,
<span id="x4_19" class="vn">19</span> prædicare captivis remissionem, et cæcis visum, dimittere confractos in remissionem, prædicare annum Domini acceptum et diem retributionis.
<span id="x4_20" class="vn">20</span> Et cum plicuisset librum, reddit ministro, et sedit. Et omnium in synagoga oculi erant intendentes in eum.
<span id="x4_21" class="vn">21</span> Cœpit autem dicere ad illos : Quia hodie impleta est hæc scriptura in auribus vestris.
<span id="x4_22" class="vn">22</span> Et omnes testimonium illi dabant : et mirabantur in verbis gratiæ, quæ procedebant de ore ipsius, et dicebant : Nonne hic est filius Joseph ?
<span id="x4_23" class="vn">23</span> Et ait illis : Utique dicetis mihi hanc similitudinem : Medice cura teipsum : quanta audivimus facta in Capharnaum, fac et hic in patria tua.
<span id="x4_24" class="vn">24</span> Ait autem : Amen dico vobis, quia nemo propheta acceptus est in patria sua.
<span id="x4_25" class="vn">25</span> In veritate dico vobis, multæ viduæ erant in diebus Eliæ in Israël, quando clausum est cælum annis tribus et mensibus sex, cum facta esset fames magna in omni terra :
<span id="x4_26" class="vn">26</span> et ad nullam illarum missus est Elias, nisi in Sarepta Sidoniæ, ad mulierem viduam.
<span id="x4_27" class="vn">27</span> Et multi leprosi erant in Israël sub Eliseo propheta : et nemo eorum mundatus est nisi Naaman Syrus.
<span id="x4_28" class="vn">28</span> Et repleti sunt omnes in synagoga ira, hæc audientes.
<span id="x4_29" class="vn">29</span> Et surrexerunt, et ejecerunt illum extra civitatem : et duxerunt illum usque ad supercilium montis, super quem civitas illorum erat ædificata, ut præcipitarent eum.
<span id="x4_30" class="vn">30</span> Ipse autem transiens per medium illorum, ibat.<br class="calibre6"/><br class="calibre6"/>
<span id="x4_31" class="vn">31</span> Et descendit in Capharnaum civitatem Galilææ, ibique docebat illos sabbatis.
<span id="x4_32" class="vn">32</span> Et stupebant in doctrina ejus, quia in potestate erat sermo ipsius.
<span id="x4_33" class="vn">33</span> Et in synagoga erat homo habens dæmonium immundum, et exclamavit voce magna,
<span id="x4_34" class="vn">34</span> dicens : Sine, quid nobis et tibi, Jesu Nazarene ? venisti perdere nos ? scio te quis sis, Sanctus Dei.
<span id="x4_35" class="vn">35</span> Et increpavit illum Jesus, dicens : Obmutesce, et exi ab eo. Et cum projecisset illum dæmonium in medium, exiit ab illo, nihilque illum nocuit.
<span id="x4_36" class="vn">36</span> Et factus est pavor in omnibus, et colloquebantur ad invicem, dicentes : Quod est hoc verbum, quia in potestate et virtute imperat immundis spiritibus, et exeunt ?
<span id="x4_37" class="vn">37</span> Et divulgabatur fama de illo in omnem locum regionis.<br class="calibre6"/><br class="calibre6"/>
<span id="x4_38" class="vn">38</span> Surgens autem Jesus de synagoga, introivit in domum Simonis. Socrus autem Simonis tenebatur magnis febribus : et rogaverunt illum pro ea.
<span id="x4_39" class="vn">39</span> Et stans super illam imperavit febri : et dimisit illam. Et continuo surgens, ministrabat illis.
<span id="x4_40" class="vn">40</span> Cum autem sol occidisset, omnes qui habebant infirmos variis languoribus, ducebant illos ad eum. At ille singulis manus imponens, curabat eos.
<span id="x4_41" class="vn">41</span> Exibant autem dæmonia a multis clamantia, et dicentia : Quia tu es Filius Dei : et increpans non sinebat ea loqui : quia sciebant ipsum esse Christum.<br class="calibre6"/><br class="calibre6"/>
<span id="x4_42" class="vn">42</span> Facta autem die egressus ibat in desertum locum, et turbæ requirebant eum, et venerunt usque ad ipsum : et detinebant illum ne discederet ab eis.
<span id="x4_43" class="vn">43</span> Quibus ille ait : Quia et aliis civitatibus oportet me evangelizare regnum Dei : quia ideo missus sum.
<span id="x4_44" class="vn">44</span> Et erat prædicans in synagogis Galilææ.
</div><div class="calibre5" id="calibre_pb_4"></div></body></html>
