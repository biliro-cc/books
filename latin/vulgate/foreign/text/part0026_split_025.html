<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a><div class="poetry"> <span id="x25_1" class="vn">1</span> In tribus placitum est spiritui meo,<br class="calibre6"/> quæ sunt probata coram Deo et hominibus :<br class="calibre6"/>
<span id="x25_2" class="vn">2</span> concordia fratrum,<br class="calibre6"/> et amor proximorum,<br class="calibre6"/> et vir et mulier bene sibi consentientes.<br class="calibre6"/>
<span id="x25_3" class="vn">3</span> Tres species odivit anima mea,<br class="calibre6"/> et aggravor valde animæ illorum :<br class="calibre6"/>
<span id="x25_4" class="vn">4</span> pauperem superbum, divitem mendacem,<br class="calibre6"/> senem fatuum et insensatum.</div><br class="calibre6"/><br class="calibre6"/>
<div class="poetry"><span id="x25_5" class="vn">5</span> Quæ in juventute tua non congregasti,<br class="calibre6"/> quomodo in senectute tua invenies ?<br class="calibre6"/>
<span id="x25_6" class="vn">6</span> Quam speciosum canitiei judicium,<br class="calibre6"/> et presbyteris cognoscere consilium !<br class="calibre6"/>
<span id="x25_7" class="vn">7</span> Quam speciosa veteranis sapientia,<br class="calibre6"/> et gloriosus intellectus et consilium !<br class="calibre6"/>
<span id="x25_8" class="vn">8</span> Corona senum multa peritia,<br class="calibre6"/> et gloria illorum timor Dei.</div><br class="calibre6"/><br class="calibre6"/>
<div class="poetry"><span id="x25_9" class="vn">9</span> Novem insuspicabilia cordis magnificavi :<br class="calibre6"/> et decimum dicam in lingua hominibus :<br class="calibre6"/>
<span id="x25_10" class="vn">10</span> homo qui jucundatur in filiis,<br class="calibre6"/> vivens et videns subversionem inimicorum suorum.<br class="calibre6"/>
<span id="x25_11" class="vn">11</span> Beatus qui habitat cum muliere sensata,<br class="calibre6"/> et qui lingua sua non est lapsus,<br class="calibre6"/> et qui non servivit indignis se.<br class="calibre6"/>
<span id="x25_12" class="vn">12</span> Beatus qui invenit amicum verum,<br class="calibre6"/> et qui enarrat justitiam auri audienti.<br class="calibre6"/>
<span id="x25_13" class="vn">13</span> Quam magnus qui invenit sapientiam et scientiam !<br class="calibre6"/> sed non est super timentem Dominum.<br class="calibre6"/>
<span id="x25_14" class="vn">14</span> Timor Dei super omnia se superposuit.<br class="calibre6"/>
<span id="x25_15" class="vn">15</span> Beatus homo cui donatum est habere timorem Dei :<br class="calibre6"/> qui tenet illum, cui assimilabitur ?<br class="calibre6"/>
<span id="x25_16" class="vn">16</span> Timor Dei initium dilectionis ejus :<br class="calibre6"/> fidei autem initium agglutinandum est ei.</div><br class="calibre6"/><br class="calibre6"/>
<div class="poetry"><span id="x25_17" class="vn">17</span> Omnis plaga tristitia cordis est,<br class="calibre6"/> et omnis malitia nequitia mulieris.<br class="calibre6"/>
<span id="x25_18" class="vn">18</span> Et omnem plagam, et non plagam videbit cordis :<br class="calibre6"/>
<span id="x25_19" class="vn">19</span> et omnem nequitiam, et non nequitiam mulieris :<br class="calibre6"/>
<span id="x25_20" class="vn">20</span> et omnem obductum, et non obductum odientium :<br class="calibre6"/>
<span id="x25_21" class="vn">21</span> et omnem vindictam, et non vindictam inimicorum.<br class="calibre6"/>
<span id="x25_22" class="vn">22</span> Non est caput nequius super caput colubri,<br class="calibre6"/>
<span id="x25_23" class="vn">23</span> et non est ira super iram mulieris.<br class="calibre6"/> Commorari leoni et draconi placebit,<br class="calibre6"/> quam habitare cum muliere nequam.<br class="calibre6"/>
<span id="x25_24" class="vn">24</span> Nequitia mulieris immutat faciem ejus :<br class="calibre6"/> et obcæcat vultum suum tamquam ursus,<br class="calibre6"/> et quasi saccum ostendit.<br class="calibre6"/> In medio proximorum ejus<br class="calibre6"/>
<span id="x25_25" class="vn">25</span> ingemuit vir ejus,<br class="calibre6"/> et audiens suspiravit modicum.<br class="calibre6"/>
<span id="x25_26" class="vn">26</span> Brevis omnis malitia super malitiam mulieris :<br class="calibre6"/> sors peccatorum cadat super illam.<br class="calibre6"/>
<span id="x25_27" class="vn">27</span> Sicut ascensus arenosus in pedibus veterani,<br class="calibre6"/> sic mulier linguata homini quieto.<br class="calibre6"/>
<span id="x25_28" class="vn">28</span> Ne respicias in mulieris speciem,<br class="calibre6"/> et non concupiscas mulierem in specie.<br class="calibre6"/>
<span id="x25_29" class="vn">29</span> Mulieris ira, et irreverentia,<br class="calibre6"/> et confusio magna.<br class="calibre6"/>
<span id="x25_30" class="vn">30</span> Mulier si primatum habeat,<br class="calibre6"/> contraria est viro suo.<br class="calibre6"/>
<span id="x25_31" class="vn">31</span> Cor humile, et facies tristis,<br class="calibre6"/> et plaga cordis, mulier nequam.<br class="calibre6"/>
<span id="x25_32" class="vn">32</span> Manus debiles et genua dissoluta,<br class="calibre6"/> mulier quæ non beatificat virum suum.<br class="calibre6"/>
<span id="x25_33" class="vn">33</span> A muliere initium factum est peccati,<br class="calibre6"/> et per illam omnes morimur.<br class="calibre6"/>
<span id="x25_34" class="vn">34</span> Non des aquæ tuæ exitum, nec modicum :<br class="calibre6"/> nec mulieri nequam veniam prodeundi.<br class="calibre6"/>
<span id="x25_35" class="vn">35</span> Si non ambulaverit ad manum tuam,<br class="calibre6"/> confundet te in conspectu inimicorum.<br class="calibre6"/>
<span id="x25_36" class="vn">36</span> A carnibus tuis abscinde illam,<br class="calibre6"/> ne semper te abutatur.</div>
</div><div class="calibre5" id="calibre_pb_25"></div></body></html>
