<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a><div class="poetry"> <span id="x12_1" class="vn">1</span> Justus quidem tu es, Domine, si disputem tecum :<br class="calibre6"/> verumtamen justa loquar ad te :<br class="calibre6"/> Quare via impiorum prosperatur ;<br class="calibre6"/> bene est omnibus qui prævaricantur et inique agunt ?<br class="calibre6"/>
<span id="x12_2" class="vn">2</span> Plantasti eos, et radicem miserunt :<br class="calibre6"/> proficiunt, et faciunt fructum :<br class="calibre6"/> prope es tu ori eorum,<br class="calibre6"/> et longe a renibus eorum.<br class="calibre6"/>
<span id="x12_3" class="vn">3</span> Et tu, Domine, nosti me, vidisti me,<br class="calibre6"/> et probasti cor meum tecum.<br class="calibre6"/> Congrega eos quasi gregem ad victimam,<br class="calibre6"/> et sanctifica eos in die occisionis.<br class="calibre6"/>
<span id="x12_4" class="vn">4</span> Usquequo lugebit terra,<br class="calibre6"/> et herba omnis regionis siccabitur,<br class="calibre6"/> propter malitiam habitantium in ea ?<br class="calibre6"/> Consumptum est animal, et volucre,<br class="calibre6"/> quoniam dixerunt : Non videbit novissima nostra.<br class="calibre6"/>
<span id="x12_5" class="vn">5</span> Si cum peditibus currens laborasti,<br class="calibre6"/> quomodo contendere poteris cum equis ?<br class="calibre6"/> cum autem in terra pacis securus fueris,<br class="calibre6"/> quid facies in superbia Jordanis ?<br class="calibre6"/>
<span id="x12_6" class="vn">6</span> Nam et fratres tui, et domus patris tui,<br class="calibre6"/> etiam ipsi pugnaverunt adversum te,<br class="calibre6"/> et clamaverunt post te plena voce :<br class="calibre6"/> ne credas eis,<br class="calibre6"/> cum locuti fuerint tibi bona.</div><br class="calibre6"/><br class="calibre6"/>
<div class="poetry"><span id="x12_7" class="vn">7</span> Reliqui domum meam ;<br class="calibre6"/> dimisi hæreditatem meam :<br class="calibre6"/> dedi dilectam animam meam in manu inimicorum ejus.<br class="calibre6"/>
<span id="x12_8" class="vn">8</span> Facta est mihi hæreditas mea quasi leo in silva :<br class="calibre6"/> dedit contra me vocem, ideo odivi eam.<br class="calibre6"/>
<span id="x12_9" class="vn">9</span> Numquid avis discolor hæreditas mea mihi ?<br class="calibre6"/> numquid avis tincta per totum ?<br class="calibre6"/> Venite, congregamini, omnes bestiæ terræ :<br class="calibre6"/> properate ad devorandum.<br class="calibre6"/>
<span id="x12_10" class="vn">10</span> Pastores multi demoliti sunt vineam meam,<br class="calibre6"/> conculcaverunt partem meam,<br class="calibre6"/> dederunt portionem meam desiderabilem in desertum solitudinis.<br class="calibre6"/>
<span id="x12_11" class="vn">11</span> Posuerunt eam in dissipationem,<br class="calibre6"/> luxitque super me :<br class="calibre6"/> desolatione desolata est omnis terra,<br class="calibre6"/> quia nullus est qui recogitet corde.<br class="calibre6"/>
<span id="x12_12" class="vn">12</span> Super omnes vias deserti venerunt vastatores,<br class="calibre6"/> quia gladius Domini devorabit :<br class="calibre6"/> ab extremo terræ usque ad extremum ejus,<br class="calibre6"/> non est pax universæ carni.<br class="calibre6"/>
<span id="x12_13" class="vn">13</span> Seminaverunt triticum,<br class="calibre6"/> et spinas messuerunt :<br class="calibre6"/> hæreditatem acceperunt,<br class="calibre6"/> et non eis proderit.<br class="calibre6"/> Confundemini a fructibus vestris<br class="calibre6"/> propter iram furoris Domini.<br class="calibre6"/>
<span id="x12_14" class="vn">14</span> Hæc dicit Dominus adversum omnes vicinos meos pessimos,<br class="calibre6"/> qui tangunt hæreditatem quam distribui populo meo Israël :<br class="calibre6"/> Ecce ego evellam eos de terra sua,<br class="calibre6"/> et domum Juda evellam de medio eorum.<br class="calibre6"/>
<span id="x12_15" class="vn">15</span> Et cum evulsero eos, convertar,<br class="calibre6"/> et miserebor eorum, et reducam eos :<br class="calibre6"/> virum ad hæreditatem suam,<br class="calibre6"/> et virum in terram suam.<br class="calibre6"/>
<span id="x12_16" class="vn">16</span> Et erit : si eruditi didicerint vias populi mei,<br class="calibre6"/> ut jurent in nomine meo : Vivit Dominus !<br class="calibre6"/> sicut docuerunt populum meum jurare in Baal,<br class="calibre6"/> ædificabuntur in medio populi mei.<br class="calibre6"/>
<span id="x12_17" class="vn">17</span> Quod si non audierint,<br class="calibre6"/> evellam gentem illam evulsione et perditione, ait Dominus.</div>
</div><div class="calibre5" id="calibre_pb_12"></div></body></html>
