<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Si gloriari oportet (non expedit quidem), veniam autem ad visiones et revelationes Domini.
<span id="x12_2" class="vn">2</span> Scio hominem in Christo ante annos quatuordecim, sive in corpore nescio, sive extra corpus nescio, Deus scit, raptum hujusmodi usque ad tertium cælum.
<span id="x12_3" class="vn">3</span> Et scio hujusmodi hominem sive in corpore, sive extra corpus nescio, Deus scit :
<span id="x12_4" class="vn">4</span> quoniam raptus est in paradisum : et audivit arcana verba, quæ non licet homini loqui.
<span id="x12_5" class="vn">5</span> Pro hujusmodi gloriabor : pro me autem nihil gloriabor nisi in infirmitatibus meis.
<span id="x12_6" class="vn">6</span> Nam etsi voluero gloriari, non ero insipiens : veritatem enim dicam : parco autem, ne quis me existimet supra id quod videt in me, aut aliquid audit ex me.
<span id="x12_7" class="vn">7</span> Et ne magnitudo revelationum extollat me, datus est mihi stimulus carnis meæ angelus Satanæ, qui me colaphizet.
<span id="x12_8" class="vn">8</span> Propter quod ter Dominum rogavi ut discederet a me :
<span id="x12_9" class="vn">9</span> et dixit mihi : Sufficit tibi gratia mea : nam virtus in infirmitate perficitur. Libenter igitur gloriabor in infirmitatibus meis, ut inhabitet in me virtus Christi.
<span id="x12_10" class="vn">10</span> Propter quod placeo mihi in infirmitatibus meis, in contumeliis, in necessitatibus, in persecutionibus, in angustiis pro Christo : cum enim infirmor, tunc potens sum.
<span id="x12_11" class="vn">11</span> Factus sum insipiens, vos me coëgistis. Ego enim a vobis debui commendari : nihil enim minus fui ab iis, qui sunt supra modum Apostoli : tametsi nihil sum :
<span id="x12_12" class="vn">12</span> signa tamen apostolatus mei facta sunt super vos in omni patientia, in signis, et prodigiis, et virtutibus.
<span id="x12_13" class="vn">13</span> Quid est enim, quod minus habuistis præ ceteris ecclesiis, nisi quod ego ipse non gravavi vos ? donate mihi hanc injuriam.<br class="calibre6"/><br class="calibre6"/>
<span id="x12_14" class="vn">14</span> Ecce tertio hoc paratus sum venire ad vos : et non ero gravis vobis. Non enim quæro quæ vestra sunt, sed vos. Nec enim debent filii parentibus thesaurizare, sed parentes filiis.
<span id="x12_15" class="vn">15</span> Ego autem libentissime impendam, et super impendar ipse pro animabus vestris : licet plus vos diligens, minus diligar.
<span id="x12_16" class="vn">16</span> Sed esto : ego vos non gravavi : sed cum essem astutus, dolo vos cepi.
<span id="x12_17" class="vn">17</span> Numquid per aliquem eorum, quod misi ad vos, circumveni vos ?
<span id="x12_18" class="vn">18</span> Rogavi Titum, et misi cum illo fratrem. Numquid Titus vos circumvenit ? nonne eodem spiritu ambulavimus ? nonne iisdem vestigiis ?<br class="calibre6"/><br class="calibre6"/>
<span id="x12_19" class="vn">19</span> Olim putatis quod excusemus nos apud vos ? coram Deo in Christo loquimur : omnia autem, carissimi, propter ædificationem vestram.
<span id="x12_20" class="vn">20</span> Timeo enim ne forte cum venero, non quales volo, inveniam vos : et ego inveniar a vobis, qualem non vultis : ne forte contentiones, æmulationes, animositates, dissensiones, detractiones, susurrationes, inflationes, seditiones sint inter vos :
<span id="x12_21" class="vn">21</span> ne iterum cum venero, humiliet me Deus apud vos, et lugeam multos ex iis qui ante peccaverunt, et non egerunt pœnitentiam super immunditia, et fornicatione, et impudicitia, quam gesserunt.
</div><div class="calibre5" id="calibre_pb_12"></div></body></html>
