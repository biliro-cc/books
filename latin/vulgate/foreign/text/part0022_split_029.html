<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c29" id="c29"><span class="chapter-num">29</span></a><div class="poetry"> <span id="x29_1" class="vn">1</span> Viro qui corripientem dura cervice contemnit,<br class="calibre6"/> repentinus ei superveniet interitus,<br class="calibre6"/> et eum sanitas non sequetur.<br class="calibre6"/>
<span id="x29_2" class="vn">2</span> In multiplicatione justorum lætabitur vulgus ;<br class="calibre6"/> cum impii sumpserint principatum, gemet populus.<br class="calibre6"/>
<span id="x29_3" class="vn">3</span> Vir qui amat sapientiam lætificat patrem suum ;<br class="calibre6"/> qui autem nutrit scorta perdet substantiam.<br class="calibre6"/>
<span id="x29_4" class="vn">4</span> Rex justus erigit terram ;<br class="calibre6"/> vir avarus destruet eam.<br class="calibre6"/>
<span id="x29_5" class="vn">5</span> Homo qui blandis fictisque sermonibus loquitur amico suo<br class="calibre6"/> rete expandit gressibus ejus.<br class="calibre6"/>
<span id="x29_6" class="vn">6</span> Peccantem virum iniquum involvet laqueus,<br class="calibre6"/> et justus laudabit atque gaudebit.<br class="calibre6"/>
<span id="x29_7" class="vn">7</span> Novit justus causam pauperum ;<br class="calibre6"/> impius ignorat scientiam.<br class="calibre6"/>
<span id="x29_8" class="vn">8</span> Homines pestilentes dissipant civitatem ;<br class="calibre6"/> sapientes vero avertunt furorem.<br class="calibre6"/>
<span id="x29_9" class="vn">9</span> Vir sapiens si cum stulto contenderit,<br class="calibre6"/> sive irascatur, sive rideat, non inveniet requiem.<br class="calibre6"/>
<span id="x29_10" class="vn">10</span> Viri sanguinum oderunt simplicem ;<br class="calibre6"/> justi autem quærunt animam ejus.<br class="calibre6"/>
<span id="x29_11" class="vn">11</span> Totum spiritum suum profert stultus ;<br class="calibre6"/> sapiens differt, et reservat in posterum.<br class="calibre6"/>
<span id="x29_12" class="vn">12</span> Princeps qui libenter audit verba mendacii,<br class="calibre6"/> omnes ministros habet impios.<br class="calibre6"/>
<span id="x29_13" class="vn">13</span> Pauper et creditor obviaverunt sibi :<br class="calibre6"/> utriusque illuminator est Dominus.<br class="calibre6"/>
<span id="x29_14" class="vn">14</span> Rex qui judicat in veritate pauperes,<br class="calibre6"/> thronus ejus in æternum firmabitur.</div><br class="calibre6"/><br class="calibre6"/>
<div class="poetry"><span id="x29_15" class="vn">15</span> Virga atque correptio tribuit sapientiam ;<br class="calibre6"/> puer autem qui dimittitur voluntati suæ confundit matrem suam.<br class="calibre6"/>
<span id="x29_16" class="vn">16</span> In multiplicatione impiorum multiplicabuntur scelera,<br class="calibre6"/> et justi ruinas eorum videbunt.<br class="calibre6"/>
<span id="x29_17" class="vn">17</span> Erudi filium tuum, et refrigerabit te,<br class="calibre6"/> et dabit delicias animæ tuæ.<br class="calibre6"/>
<span id="x29_18" class="vn">18</span> Cum prophetia defecerit, dissipabitur populus ;<br class="calibre6"/> qui vero custodit legem beatus est.<br class="calibre6"/>
<span id="x29_19" class="vn">19</span> Servus verbis non potest erudiri,<br class="calibre6"/> quia quod dicis intelligit, et respondere contemnit.<br class="calibre6"/>
<span id="x29_20" class="vn">20</span> Vidisti hominem velocem ad loquendum ?<br class="calibre6"/> stultitia magis speranda est quam illius correptio.<br class="calibre6"/>
<span id="x29_21" class="vn">21</span> Qui delicate a pueritia nutrit servum suum<br class="calibre6"/> postea sentiet eum contumacem.</div><br class="calibre6"/><br class="calibre6"/>
<div class="poetry"><span id="x29_22" class="vn">22</span> Vir iracundus provocat rixas,<br class="calibre6"/> et qui ad indignandum facilis est erit ad peccandum proclivior.<br class="calibre6"/>
<span id="x29_23" class="vn">23</span> Superbum sequitur humilitas,<br class="calibre6"/> et humilem spiritu suscipiet gloria.<br class="calibre6"/>
<span id="x29_24" class="vn">24</span> Qui cum fure participat odit animam suam ;<br class="calibre6"/> adjurantem audit, et non indicat.<br class="calibre6"/>
<span id="x29_25" class="vn">25</span> Qui timet hominem cito corruet ;<br class="calibre6"/> qui sperat in Domino sublevabitur.<br class="calibre6"/>
<span id="x29_26" class="vn">26</span> Multi requirunt faciem principis,<br class="calibre6"/> et judicium a Domino egreditur singulorum.<br class="calibre6"/>
<span id="x29_27" class="vn">27</span> Abominantur justi virum impium,<br class="calibre6"/> et abominantur impii eos qui in recta sunt via.<br class="calibre6"/> Verbum custodiens filius<br class="calibre6"/> extra perditionem erit.</div>
</div><div class="calibre5" id="calibre_pb_29"></div></body></html>
