<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Petri II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Fuerunt vero et pseudoprophetæ in populo, sicut et in vobis erunt magistri mendaces, qui introducent sectas perditionis : et eum qui emit eos, Dominum negant, superducentes sibi celerem perditionem.
<span id="x2_2" class="vn">2</span> Et multi sequentur eorum luxurias, per quos via veritatis blasphemabitur :
<span id="x2_3" class="vn">3</span> et in avaritia fictis verbis de vobis negotiabuntur : quibus judicium jam olim non cessat : et perditio eorum non dormitat.
<span id="x2_4" class="vn">4</span> Si enim Deus angelis peccantibus non pepercit, sed rudentibus inferni detractos in tartarum tradidit cruciandos, in judicium reservari.
<span id="x2_5" class="vn">5</span> Et originali mundo non pepercit, sed octavum Noë justitiæ præconem custodivit, diluvium mundo impiorum inducens.
<span id="x2_6" class="vn">6</span> Et civitates Sodomorum et Gomorrhæorum in cinerem redigens, eversione damnavit : exemplum eorum, qui impie acturi sunt, ponens :
<span id="x2_7" class="vn">7</span> et justum Lot oppressum a nefandorum injuria, ac luxuriosa conversatione eripuit :
<span id="x2_8" class="vn">8</span> aspectu enim, et auditu justus erat : habitans apud eos, qui de die in diem animam justam iniquis operibus cruciabant.
<span id="x2_9" class="vn">9</span> Novit Dominus pios de tentatione eripere : iniquos vero in diem judicii reservare cruciandos.<br class="calibre6"/><br class="calibre6"/>
<span id="x2_10" class="vn">10</span> Magis autem eos, qui post carnem in concupiscentia immunditiæ ambulant, dominationemque contemnunt, audaces, sibi placentes, sectas non metuunt introducere blasphemantes :
<span id="x2_11" class="vn">11</span> ubi angeli fortitudine, et virtute cum sint majores, non portant adversum se execrabile judicium.
<span id="x2_12" class="vn">12</span> Hi vero velut irrationabilia pecora, naturaliter in captionem, et in perniciem in his quæ ignorant blasphemantes in corruptione sua peribunt,
<span id="x2_13" class="vn">13</span> percipientes mercedem injustitiæ, voluptatem existimantes diei delicias : coinquinationes, et maculæ deliciis affluentes, in conviviis suis luxuriantes vobiscum,
<span id="x2_14" class="vn">14</span> oculos habentes plenos adulterii, et incessabilis delicti. Pellicientes animas instabiles, cor exercitatum avaritia habentes, maledictionis filii :
<span id="x2_15" class="vn">15</span> derelinquentes rectam viam erraverunt, secuti viam Balaam ex Bosor, qui mercedem iniquitatis amavit :
<span id="x2_16" class="vn">16</span> correptionem vero habuit suæ vesaniæ : subjugale mutum animal, hominis voce loquens, prohibuit prophetæ insipientiam.
<span id="x2_17" class="vn">17</span> Hi sunt fontes sine aqua, et nebulæ turbinibus exagitatæ, quibus caligo tenebrarum reservatur.
<span id="x2_18" class="vn">18</span> Superba enim vanitatis loquentes, pelliciunt in desideriis carnis luxuriæ eos, qui paululum effugiunt, qui in errore conversantur :
<span id="x2_19" class="vn">19</span> libertatem illis promittentes, cum ipsi servi sint corruptionem : a quo enim quis superatus est, hujus et servus est.
<span id="x2_20" class="vn">20</span> Si enim refugientes coinquinationes mundi in cognitione Domini nostri, et Salvatoris Jesu Christi, his rursus implicati superantur : facta sunt eis posteriora deteriora prioribus.
<span id="x2_21" class="vn">21</span> Melius enim erat illis non cognoscere viam justitiæ, quam post agnitionem, retrorsum converti ab eo, quod illis traditum est, sancto mandato.
<span id="x2_22" class="vn">22</span> Contigit enim eis illud veri proverbii : Canis reversus ad suum vomitum : et, Sus lota in volutabro luti.
</div><div class="calibre5" id="calibre_pb_2"></div></body></html>
