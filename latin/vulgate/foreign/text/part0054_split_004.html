<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Ideo habentes administrationem, juxta quod misericordiam consecuti sumus, non deficimus,
<span id="x4_2" class="vn">2</span> sed abdicamus occulta dedecoris, non ambulantes in astutia, neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.
<span id="x4_3" class="vn">3</span> Quod si etiam opertum est Evangelium nostrum, in iis, qui pereunt, est opertum :
<span id="x4_4" class="vn">4</span> in quibus Deus hujus sæculi excæcavit mentes infidelium, ut non fulgeat illis illuminatio Evangelii gloriæ Christi, qui est imago Dei.
<span id="x4_5" class="vn">5</span> Non enim nosmetipsos prædicamus, sed Jesum Christum Dominum nostrum : nos autem servos vestros per Jesum :
<span id="x4_6" class="vn">6</span> quoniam Deus, qui dixit de tenebris lucem splendescere, ipse illuxit in cordibus nostris ad illuminationem scientiæ claritatis Dei, in facie Christi Jesu.<br class="calibre6"/><br class="calibre6"/>
<span id="x4_7" class="vn">7</span> Habemus autem thesaurum istum in vasis fictilibus : ut sublimitas sit virtutis Dei, et non ex nobis.
<span id="x4_8" class="vn">8</span> In omnibus tribulationem patimur, sed non angustiamur : aporiamur, sed non destituimur :
<span id="x4_9" class="vn">9</span> persecutionem patimur, sed non derelinquimur : dejicimur, sed non perimus :
<span id="x4_10" class="vn">10</span> semper mortificationem Jesu in corpore nostro circumferentes, ut et vita Jesu manifestetur in corporibus nostris.
<span id="x4_11" class="vn">11</span> Semper enim nos, qui vivimus, in mortem tradimur propter Jesum : ut et vita Jesu manifestetur in carne nostra mortali.
<span id="x4_12" class="vn">12</span> Ergo mors in nobis operatur, vita autem in vobis.
<span id="x4_13" class="vn">13</span> Habentes autem eumdem spiritum fidei, sicut scriptum est : Credidi, propter quod locutus sum : et nos credimus, propter quod et loquimur :
<span id="x4_14" class="vn">14</span> scientes quoniam qui suscitavit Jesum, et nos cum Jesu suscitabit, et constituet vobiscum.
<span id="x4_15" class="vn">15</span> Omnia enim propter vos : ut gratia abundans, per multos in gratiarum actione, abundet in gloriam Dei.
<span id="x4_16" class="vn">16</span> Propter quod non deficimus : sed licet is, qui foris est, noster homo corrumpatur, tamen is, qui intus est, renovatur de die in diem.
<span id="x4_17" class="vn">17</span> Id enim, quod in præsenti est momentaneum et leve tribulationis nostræ, supra modum in sublimitate æternum gloriæ pondus operatur in nobis,
<span id="x4_18" class="vn">18</span> non contemplantibus nobis quæ videntur, sed quæ non videntur. Quæ enim videntur, temporalia sunt : quæ autem non videntur, æterna sunt.
</div><div class="calibre5" id="calibre_pb_4"></div></body></html>
