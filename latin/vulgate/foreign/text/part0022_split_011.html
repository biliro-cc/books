<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Statera dolosa abominatio est apud Dominum,<br class="calibre6"/> et pondus æquum voluntas ejus.<br class="calibre6"/>
<span id="x11_2" class="vn">2</span> Ubi fuerit superbia, ibi erit et contumelia ;<br class="calibre6"/> ubi autem est humilitas, ibi et sapientia.<br class="calibre6"/>
<span id="x11_3" class="vn">3</span> Simplicitas justorum diriget eos,<br class="calibre6"/> et supplantatio perversorum vastabit illos.<br class="calibre6"/>
<span id="x11_4" class="vn">4</span> Non proderunt divitiæ in die ultionis ;<br class="calibre6"/> justitia autem liberabit a morte.<br class="calibre6"/>
<span id="x11_5" class="vn">5</span> Justitia simplicis diriget viam ejus,<br class="calibre6"/> et in impietate sua corruet impius.<br class="calibre6"/>
<span id="x11_6" class="vn">6</span> Justitia rectorum liberabit eos,<br class="calibre6"/> et in insidiis suis capientur iniqui.<br class="calibre6"/>
<span id="x11_7" class="vn">7</span> Mortuo homine impio, nulla erit ultra spes,<br class="calibre6"/> et exspectatio sollicitorum peribit.<br class="calibre6"/>
<span id="x11_8" class="vn">8</span> Justus de angustia liberatus est,<br class="calibre6"/> et tradetur impius pro eo.</div><br class="calibre6"/><br class="calibre6"/>
<div class="poetry"><span id="x11_9" class="vn">9</span> Simulator ore decipit amicum suum ;<br class="calibre6"/> justi autem liberabuntur scientia.<br class="calibre6"/>
<span id="x11_10" class="vn">10</span> In bonis justorum exsultabit civitas,<br class="calibre6"/> et in perditione impiorum erit laudatio.<br class="calibre6"/>
<span id="x11_11" class="vn">11</span> Benedictione justorum exaltabitur civitas,<br class="calibre6"/> et ore impiorum subvertetur.<br class="calibre6"/>
<span id="x11_12" class="vn">12</span> Qui despicit amicum suum indigens corde est ;<br class="calibre6"/> vir autem prudens tacebit.<br class="calibre6"/>
<span id="x11_13" class="vn">13</span> Qui ambulat fraudulenter, revelat arcana ;<br class="calibre6"/> qui autem fidelis est animi, celat amici commissum.<br class="calibre6"/>
<span id="x11_14" class="vn">14</span> Ubi non est gubernator, populus corruet ;<br class="calibre6"/> salus autem, ubi multa consilia.<br class="calibre6"/>
<span id="x11_15" class="vn">15</span> Affligetur malo qui fidem facit pro extraneo ;<br class="calibre6"/> qui autem cavet laqueos securus erit.<br class="calibre6"/>
<span id="x11_16" class="vn">16</span> Mulier gratiosa inveniet gloriam,<br class="calibre6"/> et robusti habebunt divitias.</div><br class="calibre6"/><br class="calibre6"/>
<div class="poetry"><span id="x11_17" class="vn">17</span> Benefacit animæ suæ vir misericors ;<br class="calibre6"/> qui autem crudelis est, etiam propinquos abjicit.<br class="calibre6"/>
<span id="x11_18" class="vn">18</span> Impius facit opus instabile,<br class="calibre6"/> seminanti autem justitiam merces fidelis.<br class="calibre6"/>
<span id="x11_19" class="vn">19</span> Clementia præparat vitam,<br class="calibre6"/> et sectatio malorum mortem.<br class="calibre6"/>
<span id="x11_20" class="vn">20</span> Abominabile Domino cor pravum,<br class="calibre6"/> et voluntas ejus in iis qui simpliciter ambulant.<br class="calibre6"/>
<span id="x11_21" class="vn">21</span> Manus in manu non erit innocens malus ;<br class="calibre6"/> semen autem justorum salvabitur.<br class="calibre6"/>
<span id="x11_22" class="vn">22</span> Circulus aureus in naribus suis,<br class="calibre6"/> mulier pulchra et fatua.<br class="calibre6"/>
<span id="x11_23" class="vn">23</span> Desiderium justorum omne bonum est ;<br class="calibre6"/> præstolatio impiorum furor.<br class="calibre6"/>
<span id="x11_24" class="vn">24</span> Alii dividunt propria, et ditiores fiunt ;<br class="calibre6"/> alii rapiunt non sua, et semper in egestate sunt.<br class="calibre6"/>
<span id="x11_25" class="vn">25</span> Anima quæ benedicit impinguabitur,<br class="calibre6"/> et qui inebriat, ipse quoque inebriabitur.<br class="calibre6"/>
<span id="x11_26" class="vn">26</span> Qui abscondit frumenta maledicetur in populis ;<br class="calibre6"/> benedictio autem super caput vendentium.<br class="calibre6"/>
<span id="x11_27" class="vn">27</span> Bene consurgit diluculo qui quærit bona ;<br class="calibre6"/> qui autem investigator malorum est, opprimetur ab eis.<br class="calibre6"/>
<span id="x11_28" class="vn">28</span> Qui confidit in divitiis suis corruet :<br class="calibre6"/> justi autem quasi virens folium germinabunt.<br class="calibre6"/>
<span id="x11_29" class="vn">29</span> Qui conturbat domum suam possidebit ventos,<br class="calibre6"/> et qui stultus est serviet sapienti.<br class="calibre6"/>
<span id="x11_30" class="vn">30</span> Fructus justi lignum vitæ,<br class="calibre6"/> et qui suscipit animas sapiens est.<br class="calibre6"/>
<span id="x11_31" class="vn">31</span> Si justus in terra recipit,<br class="calibre6"/> quanto magis impius et peccator !</div>
</div><div class="calibre5" id="calibre_pb_11"></div></body></html>
