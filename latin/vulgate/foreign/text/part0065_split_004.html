<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Timeamus ergo ne forte relicta pollicitatione introëundi in requiem ejus, existimetur aliquis ex vobis deesse.
<span id="x4_2" class="vn">2</span> Etenim et nobis nuntiatum est, quemadmodum et illis : sed non profuit illis sermo auditus, non admistus fidei ex iis quæ audierunt.
<span id="x4_3" class="vn">3</span> Ingrediemur enim in requiem, qui credidimus : quemadmodum dixit : Sicut juravi in ira mea : Si introibunt in requiem meam : et quidem operibus ab institutione mundi perfectis.
<span id="x4_4" class="vn">4</span> Dixit enim in quodam loco de die septima sic : Et requievit Deus die septima ab omnibus operibus suis.
<span id="x4_5" class="vn">5</span> Et in isto rursum : Si introibunt in requiem meam.
<span id="x4_6" class="vn">6</span> Quoniam ergo superest introire quosdam in illam, et ii, quibus prioribus annuntiatum est, non introierunt propter incredulitatem :
<span id="x4_7" class="vn">7</span> iterum terminat diem quemdam, Hodie, in David dicendo, post tantum temporis, sicut supra dictum est : Hodie si vocem ejus audieritis, nolite obdurare corda vestra.
<span id="x4_8" class="vn">8</span> Nam si eis Jesus requiem præstitisset, numquam de alia loqueretur, posthac, die.
<span id="x4_9" class="vn">9</span> Itaque relinquitur sabbatismus populo Dei.
<span id="x4_10" class="vn">10</span> Qui enim ingressus est in requiem ejus, etiam ipse requievit ab operibus suis, sicut a suis Deus.
<span id="x4_11" class="vn">11</span> Festinemus ergo ingredi in illam requiem : ut ne in idipsum quis incidat incredulitatis exemplum.
<span id="x4_12" class="vn">12</span> Vivus est enim sermo Dei, et efficax et penetrabilior omni gladio ancipiti : et pertingens usque ad divisionem animæ ac spiritus : compagum quoque ac medullarum, et discretor cogitationum et intentionum cordis.
<span id="x4_13" class="vn">13</span> Et non est ulla creatura invisibilis in conspectu ejus : omnia autem nuda et aperta sunt oculis ejus, ad quem nobis sermo.<br class="calibre6"/><br class="calibre6"/>
<span id="x4_14" class="vn">14</span> Habentes ergo pontificem magnum qui penetravit cælos, Jesum Filium Dei, teneamus confessionem.
<span id="x4_15" class="vn">15</span> Non enim habemus pontificem qui non possit compati infirmitatibus nostris : tentatum autem per omnia pro similitudine absque peccato.
<span id="x4_16" class="vn">16</span> Adeamus ergo cum fiducia ad thronum gratiæ : ut misericordiam consequamur, et gratiam inveniamus in auxilio opportuno.
</div><div class="calibre5" id="calibre_pb_4"></div></body></html>
