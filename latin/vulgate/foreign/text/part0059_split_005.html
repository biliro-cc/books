<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Thessalonicenses I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> De temporibus autem, et momentis, fratres, non indigetis ut scribamus vobis.
<span id="x5_2" class="vn">2</span> Ipsi enim diligenter scitis quia dies Domini, sicut fur in nocte, ita veniet :
<span id="x5_3" class="vn">3</span> cum enim dixerint : Pax et securitas : tunc repentinus eis superveniet interitus, sicut dolor in utero habenti, et non effugient.
<span id="x5_4" class="vn">4</span> Vos autem, fratres, non estis in tenebris, ut vos dies illa tamquam fur comprehendat :
<span id="x5_5" class="vn">5</span> omnes enim vos filii lucis estis, et filii diei : non sumus noctis, neque tenebrarum.
<span id="x5_6" class="vn">6</span> Igitur non dormiamus sicut et ceteri, sed vigilemus, et sobrii simus.
<span id="x5_7" class="vn">7</span> Qui enim dormiunt, nocte dormiunt : et qui ebrii sunt, nocte ebrii sunt.
<span id="x5_8" class="vn">8</span> Nos autem, qui diei sumus, sobrii simus, induti loricam fidei et caritatis, et galeam spem salutis :
<span id="x5_9" class="vn">9</span> quoniam non posuit nos Deus in iram, sed in acquisitionem salutis per Dominum nostrum Jesum Christum,
<span id="x5_10" class="vn">10</span> qui mortuus est pro nobis : ut sive vigilemus, sive dormiamus, simul cum illo vivamus.
<span id="x5_11" class="vn">11</span> Propter quod consolamini invicem, et ædificate alterutrum, sicut et facitis.<br class="calibre6"/><br class="calibre6"/>
<span id="x5_12" class="vn">12</span> Rogamus autem vos, fratres, ut noveritis eos qui laborant inter vos, et præsunt vobis in Domino, et monent vos,
<span id="x5_13" class="vn">13</span> ut habeatis illos abundantius in caritate propter opus illorum : pacem habete cum eis.
<span id="x5_14" class="vn">14</span> Rogamus autem vos, fratres, corripite inquietos, consolamini pusillanimes, suscipite infirmos, patientes estote ad omnes.
<span id="x5_15" class="vn">15</span> Videte ne quis malum pro malo alicui reddat : sed semper quod bonum est sectamini in invicem, et in omnes.
<span id="x5_16" class="vn">16</span> Semper gaudete.
<span id="x5_17" class="vn">17</span> Sine intermissione orate.
<span id="x5_18" class="vn">18</span> In omnibus gratias agite : hæc est enim voluntas Dei in Christo Jesu in omnibus vobis.
<span id="x5_19" class="vn">19</span> Spiritum nolite extinguere.
<span id="x5_20" class="vn">20</span> Prophetias nolite spernere.
<span id="x5_21" class="vn">21</span> Omnia autem probate : quod bonum est tenete.
<span id="x5_22" class="vn">22</span> Ab omni specie mala abstinete vos.
<span id="x5_23" class="vn">23</span> Ipse autem Deus pacis sanctificet vos per omnia : ut integer spiritus vester, et anima, et corpus sine querela in adventu Domini nostri Jesu Christi servetur.
<span id="x5_24" class="vn">24</span> Fidelis est, qui vocavit vos : qui etiam faciet.<br class="calibre6"/><br class="calibre6"/>
<span id="x5_25" class="vn">25</span> Fratres, orate pro nobis.
<span id="x5_26" class="vn">26</span> Salutate fratres omnes in osculo sancto.
<span id="x5_27" class="vn">27</span> Adjuro vos per Dominum ut legatur epistola hæc omnibus sanctis fratribus.
<span id="x5_28" class="vn">28</span> Gratia Domini nostri Jesu Christi vobiscum. Amen.</div>
</body></html>
