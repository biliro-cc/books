<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Ipse autem ego Paulus obsecro vos per mansuetudinem et modestiam Christi, qui in facie quidem humilis sum inter vos, absens autem confido in vos.
<span id="x10_2" class="vn">2</span> Rogo autem vos ne præsens audeam per eam confidentiam, qua existimor audere in quosdam, qui arbitrantur nos tamquam secundum carnem ambulemus.
<span id="x10_3" class="vn">3</span> In carne enim ambulantes, non secundum carnem militamus.
<span id="x10_4" class="vn">4</span> Nam arma militiæ nostræ non carnalia sunt, sed potentia Deo ad destructionem munitionum, consilia destruentes,
<span id="x10_5" class="vn">5</span> et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi,
<span id="x10_6" class="vn">6</span> et in promptu habentes ulcisci omnem inobedientiam, cum impleta fuerit vestra obedientia.<br class="calibre6"/><br class="calibre6"/>
<span id="x10_7" class="vn">7</span> Quæ secundum faciem sunt, videte. Si quis confidit sibi Christi se esse, hoc cogitet iterum apud se : quia sicut ipse Christi est, ita et nos.
<span id="x10_8" class="vn">8</span> Nam etsi amplius aliquid gloriatus fuero de potestate nostra, quam dedit nobis Dominus in ædificationem, et non in destructionem vestram, non erubescam.
<span id="x10_9" class="vn">9</span> Ut autem non existimer tamquam terrere vos per epistolas :
<span id="x10_10" class="vn">10</span> quoniam quidem epistolæ, inquiunt, graves sunt et fortes : præsentia autem corporis infirma, et sermo contemptibilis :
<span id="x10_11" class="vn">11</span> hoc cogitet qui ejusmodi est, quia quales sumus verbo per epistolas absentes, tales et præsentes in facto.<br class="calibre6"/><br class="calibre6"/>
<span id="x10_12" class="vn">12</span> Non enim audemus inserere, aut comparare nos quibusdam, qui seipsos commendant : sed ipsi in nobis nosmetipsos metientes, et comparantes nosmetipsos nobis.
<span id="x10_13" class="vn">13</span> Nos autem non in immensum gloriabimur, sed secundum mensuram regulæ, qua mensus est nobis Deus, mensuram pertingendi usque ad vos.
<span id="x10_14" class="vn">14</span> Non enim quasi non pertingentes ad vos, superextendimus nos : usque ad vos enim pervenimus in Evangelio Christi.
<span id="x10_15" class="vn">15</span> Non in immensum gloriantes in alienis laboribus : spem autem habentes crescentis fidei vestræ, in vobis magnificari secundum regulam nostram in abundantiam,
<span id="x10_16" class="vn">16</span> etiam in illa, quæ ultra vos sunt, evangelizare, non in aliena regula in iis quæ præparata sunt gloriari.
<span id="x10_17" class="vn">17</span> Qui autem gloriatur, in Domino glorietur.
<span id="x10_18" class="vn">18</span> Non enim qui seipsum commendat, ille probatus est : sed quem Deus commendat.
</div><div class="calibre5" id="calibre_pb_10"></div></body></html>
