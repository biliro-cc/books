<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Josue - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Cecidit quoque sors filiorum Joseph ab Jordane contra Jericho et aquas ejus ab oriente : solitudo quæ ascendit de Jericho ad montem Bethel :
<span id="x16_2" class="vn">2</span> et egreditur de Bethel Luza : transitque terminum Archi, Ataroth :
<span id="x16_3" class="vn">3</span> et descendit ad occidentem juxta terminum Jephleti, usque ad terminos Beth-horon inferioris, et Gazer : finiunturque regiones ejus mari magno :
<span id="x16_4" class="vn">4</span> possederuntque filii Joseph, Manasses et Ephraim.<br class="calibre6"/><br class="calibre6"/>
<span id="x16_5" class="vn">5</span> Et factus est terminus filiorum Ephraim per cognationes suas : et possessio eorum contra orientem Ataroth Addar usque Beth-horon superiorem.
<span id="x16_6" class="vn">6</span> Egrediunturque confinia in mare : Machmethath vero aquilonem respicit, et circuit terminos contra orientem in Thanathselo : et pertransit ab oriente Janoë.
<span id="x16_7" class="vn">7</span> Descenditque de Janoë in Ataroth et Naaratha : et pervenit in Jericho, egrediturque ad Jordanem.
<span id="x16_8" class="vn">8</span> De Taphua pertransit contra mare in vallem arundineti, suntque egressus ejus in mare salsissimum. Hæc est possessio tribus filiorum Ephraim per familias suas.
<span id="x16_9" class="vn">9</span> Urbesque separatæ sunt filiis Ephraim in medio possessionis filiorum Manasse, et villæ earum.
<span id="x16_10" class="vn">10</span> Et non interfecerunt filii Ephraim Chananæum, qui habitabat in Gazer : habitavitque Chananæus in medio Ephraim usque in diem hanc tributarius.
</div><div class="calibre5" id="calibre_pb_16"></div></body></html>
