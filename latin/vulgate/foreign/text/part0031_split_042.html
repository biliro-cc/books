<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c42" id="c42"><span class="chapter-num">42</span></a> <span id="x42_1" class="vn">1</span> Et eduxit me in atrium exterius, per viam ducentem ad aquilonem, et introduxit me in gazophylacium quod erat contra separatum ædificium, et contra ædem vergentem ad aquilonem.
<span id="x42_2" class="vn">2</span> In facie longitudinis, centum cubitos ostii aquilonis, et latitudinis quinquaginta cubitos,
<span id="x42_3" class="vn">3</span> contra viginti cubitos atrii interioris, et contra pavimentum stratum lapide atrii exterioris, ubi erat porticus juncta porticui triplici.
<span id="x42_4" class="vn">4</span> Et ante gazophylacia deambulatio decem cubitorum latitudinis, ad interiora respiciens viæ cubiti unius. Et ostia eorum ad aquilonem :
<span id="x42_5" class="vn">5</span> ubi erant gazophylacia in superioribus humiliora, quia supportabant porticus quæ ex illis eminebant de inferioribus, et de mediis ædificii.
<span id="x42_6" class="vn">6</span> Tristega enim erant, et non habebant columnas, sicut erant columnæ atriorum : propterea eminebant de inferioribus, et de mediis a terra cubitis quinquaginta.
<span id="x42_7" class="vn">7</span> Et peribolus exterior secundum gazophylacia, quæ erant in via atrii exterioris ante gazophylacia : longitudo ejus quinquaginta cubitorum :
<span id="x42_8" class="vn">8</span> quia longitudo erat gazophylaciorum atrii exterioris quinquaginta cubitorum, et longitudo ante faciem templi, centum cubitorum.
<span id="x42_9" class="vn">9</span> Et erat subter gazophylacia hæc introitus ab oriente, ingredientium in ea de atrio exteriori.
<span id="x42_10" class="vn">10</span> In latitudine periboli atrii quod erat contra viam orientalem, in faciem ædificii separati, et erant ante ædificium gazophylacia.
<span id="x42_11" class="vn">11</span> Et via ante faciem eorum, juxta similitudinem gazophylaciorum quæ erant in via aquilonis : secundum longitudinem eorum, sic et latitudo eorum, et omnis introitus eorum, et similitudines, et ostia eorum.
<span id="x42_12" class="vn">12</span> Secundum ostia gazophylaciorum, quæ erant in via respiciente ad notum : ostium in capite viæ, quæ via erat ante vestibulum separatum per viam orientalem ingredientibus.<br class="calibre6"/><br class="calibre6"/>
<span id="x42_13" class="vn">13</span> Et dixit ad me : Gazophylacia aquilonis, et gazophylacia austri, quæ sunt ante ædificium separatum, hæc sunt gazophylacia sancta, in quibus vescuntur sacerdotes qui appropinquant ad Dominum in Sancta sanctorum : ibi ponent Sancta sanctorum et oblationem pro peccato et pro delicto : locus enim sanctus est.
<span id="x42_14" class="vn">14</span> Cum autem ingressi fuerint sacerdotes, non egredientur de sanctis in atrium exterius : et ibi reponent vestimenta sua in quibus ministrant, quia sancta sunt, vestienturque vestimentis aliis : et sic procedent ad populum.<br class="calibre6"/><br class="calibre6"/>
<span id="x42_15" class="vn">15</span> Cumque complesset mensuras domus interioris, eduxit me per viam portæ quæ respiciebat ad viam orientalem : et mensus est eam undique per circuitum.
<span id="x42_16" class="vn">16</span> Mensus est autem contra ventum orientalem calamo mensuræ, quingentos calamos in calamo mensuræ per circuitum.
<span id="x42_17" class="vn">17</span> Et mensus est contra ventum aquilonis quingentos calamos in calamo mensuræ per gyrum.
<span id="x42_18" class="vn">18</span> Et ad ventum australem mensus est quingentos calamos in calamo mensuræ per circuitum.
<span id="x42_19" class="vn">19</span> Et ad ventum occidentalem mensus est quingentos calamos in calamo mensuræ.
<span id="x42_20" class="vn">20</span> Per quatuor ventos mensus est murum ejus undique per circuitum, longitudinem quingentorum cubitorum, et latitudinem quingentorum cubitorum, dividentem inter sanctuarium et vulgi locum.
</div><div class="calibre5" id="calibre_pb_42"></div></body></html>
