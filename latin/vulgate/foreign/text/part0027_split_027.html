<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a><div class="poetry"> <span id="x27_1" class="vn">1</span> In die illa visitabit Dominus<br class="calibre6"/> in gladio suo duro, et grandi, et forti,<br class="calibre6"/> super Leviathan, serpentem vectem,<br class="calibre6"/> et super Leviathan, serpentem tortuosum,<br class="calibre6"/> et occidet cetum qui in mari est.<br class="calibre6"/>
<span id="x27_2" class="vn">2</span> In die illa vinea meri cantabit ei.<br class="calibre6"/>
<span id="x27_3" class="vn">3</span> Ego Dominus qui servo eam ;<br class="calibre6"/> repente propinabo ei.<br class="calibre6"/> Ne forte visitetur contra eam,<br class="calibre6"/> nocte et die servo eam.<br class="calibre6"/>
<span id="x27_4" class="vn">4</span> Indignatio non est mihi.<br class="calibre6"/> Quis dabit me spinam et veprem in prælio ?<br class="calibre6"/> gradiar super eam,<br class="calibre6"/> succendam eam pariter.<br class="calibre6"/>
<span id="x27_5" class="vn">5</span> An potius tenebit fortitudinem meam ?<br class="calibre6"/> faciet pacem mihi,<br class="calibre6"/> pacem faciet mihi.<br class="calibre6"/>
<span id="x27_6" class="vn">6</span> Qui ingrediuntur impetu ad Jacob,<br class="calibre6"/> florebit et germinabit Israël,<br class="calibre6"/> et implebunt faciem orbis semine.<br class="calibre6"/>
<span id="x27_7" class="vn">7</span> Numquid juxta plagam percutientis se percussit eum ?<br class="calibre6"/> aut sicut occidit interfectos ejus, sic occisus est ?<br class="calibre6"/>
<span id="x27_8" class="vn">8</span> In mensura contra mensuram,<br class="calibre6"/> cum abjecta fuerit, judicabis eam ;<br class="calibre6"/> meditatus est in spiritu suo duro<br class="calibre6"/> per diem æstus.<br class="calibre6"/>
<span id="x27_9" class="vn">9</span> Idcirco super hoc dimittetur iniquitas domui Jacob ;<br class="calibre6"/> et iste omnis fructus : ut auferatur peccatum ejus,<br class="calibre6"/> cum posuerit omnes lapides altaris<br class="calibre6"/> sicut lapides cineris allisos :<br class="calibre6"/> non stabunt luci et delubra.<br class="calibre6"/>
<span id="x27_10" class="vn">10</span> Civitas enim munita desolata erit ;<br class="calibre6"/> speciosa relinquetur, et dimittetur quasi desertum ;<br class="calibre6"/> ibi pascetur vitulus,<br class="calibre6"/> et ibi accubabit, et consumet summitates ejus.<br class="calibre6"/>
<span id="x27_11" class="vn">11</span> In siccitate messes illius conterentur.<br class="calibre6"/> Mulieres venientes, et docentes eam ;<br class="calibre6"/> non est enim populus sapiens :<br class="calibre6"/> propterea non miserebitur ejus qui fecit eum,<br class="calibre6"/> et qui formavit eum non parcet ei.<br class="calibre6"/>
<span id="x27_12" class="vn">12</span> Et erit : in die illa<br class="calibre6"/> percutiet Dominus<br class="calibre6"/> ab alveo fluminis usque ad torrentem Ægypti ;<br class="calibre6"/> et vos congregabimini unus et unus, filii Israël.<br class="calibre6"/>
<span id="x27_13" class="vn">13</span> Et erit : in die illa clangetur in tuba magna ;<br class="calibre6"/> et venient qui perditi fuerant de terra Assyriorum,<br class="calibre6"/> et qui ejecti erant in terra Ægypti,<br class="calibre6"/> et adorabunt Dominum<br class="calibre6"/> in monte sancto in Jerusalem.</div>
</div><div class="calibre5" id="calibre_pb_27"></div></body></html>
