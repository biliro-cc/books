<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c51" id="c51"><span class="chapter-num">51</span></a> <span id="x51_1" class="vn">1</span> Oratio Jesu filii Sirach. <div class="poetry">Confitebor tibi, Domine rex,<br class="calibre6"/> et collaudabo te Deum salvatorem meum.<br class="calibre6"/>
<span id="x51_2" class="vn">2</span> Confitebor nomini tuo,<br class="calibre6"/> quoniam adjutor et protector factus es mihi,<br class="calibre6"/>
<span id="x51_3" class="vn">3</span> et liberasti corpus meum a perditione :<br class="calibre6"/> a laqueo linguæ iniquæ, et a labiis operantium mendacium :<br class="calibre6"/> et in conspectu astantium factus es mihi adjutor.<br class="calibre6"/>
<span id="x51_4" class="vn">4</span> Et liberasti me, secundum multitudinem misericordiæ nominis tui,<br class="calibre6"/> a rugientibus præparatis ad escam :<br class="calibre6"/>
<span id="x51_5" class="vn">5</span> de manibus quærentium animam meam,<br class="calibre6"/> et de portis tribulationum quæ circumdederunt me ;<br class="calibre6"/>
<span id="x51_6" class="vn">6</span> a pressura flammæ quæ circumdedit me,<br class="calibre6"/> et in medio ignis non sum æstuatus ;<br class="calibre6"/>
<span id="x51_7" class="vn">7</span> de altitudine ventris inferi,<br class="calibre6"/> et a lingua coinquinata, et a verbo mendacii,<br class="calibre6"/> a rege iniquo, et a lingua injusta.<br class="calibre6"/>
<span id="x51_8" class="vn">8</span> Laudabit usque ad mortem anima mea Dominum,<br class="calibre6"/>
<span id="x51_9" class="vn">9</span> et vita mea appropinquans erat in inferno deorsum.<br class="calibre6"/>
<span id="x51_10" class="vn">10</span> Circumdederunt me undique, et non erat qui adjuvaret :<br class="calibre6"/> respiciens eram ad adjutorium hominum, et non erat.<br class="calibre6"/>
<span id="x51_11" class="vn">11</span> Memoratus sum misericordiæ tuæ Domine,<br class="calibre6"/> et operationis tuæ, quæ a sæculo sunt :<br class="calibre6"/>
<span id="x51_12" class="vn">12</span> quoniam eruis sustinentes te, Domine,<br class="calibre6"/> et liberas eos de manibus gentium.<br class="calibre6"/>
<span id="x51_13" class="vn">13</span> Exaltasti super terram habitationem meam,<br class="calibre6"/> et pro morte defluente deprecatus sum.<br class="calibre6"/>
<span id="x51_14" class="vn">14</span> Invocavi Dominum patrem Domini mei,<br class="calibre6"/> ut non derelinquat me in die tribulationis meæ,<br class="calibre6"/> et in tempore superborum, sine adjutorio.<br class="calibre6"/>
<span id="x51_15" class="vn">15</span> Laudabo nomen tuum assidue,<br class="calibre6"/> et collaudabo illud in confessione :<br class="calibre6"/> et exaudita est oratio mea,<br class="calibre6"/>
<span id="x51_16" class="vn">16</span> et liberasti me de perditione,<br class="calibre6"/> et eripuisti me de tempore iniquo.<br class="calibre6"/>
<span id="x51_17" class="vn">17</span> Propterea confitebor, et laudem dicam tibi,<br class="calibre6"/> et benedicam nomini Domini.</div><br class="calibre6"/><br class="calibre6"/>
<div class="poetry"><span id="x51_18" class="vn">18</span> Cum adhuc junior essem, priusquam oberrarem,<br class="calibre6"/> quæsivi sapientiam palam in oratione mea.<br class="calibre6"/>
<span id="x51_19" class="vn">19</span> Ante templum postulabam pro illis,<br class="calibre6"/> et usque in novissimis inquiram eam :<br class="calibre6"/> et effloruit tamquam præcox uva.<br class="calibre6"/>
<span id="x51_20" class="vn">20</span> Lætatum est cor meum in ea :<br class="calibre6"/> ambulavit pes meus iter rectum :<br class="calibre6"/> a juventute mea investigabam eam.<br class="calibre6"/>
<span id="x51_21" class="vn">21</span> Inclinavi modico aurem meam,<br class="calibre6"/> et excepi illam.<br class="calibre6"/>
<span id="x51_22" class="vn">22</span> Multam inveni in meipso sapientiam,<br class="calibre6"/> et multum profeci in ea.<br class="calibre6"/>
<span id="x51_23" class="vn">23</span> Danti mihi sapientiam dabo gloriam :<br class="calibre6"/>
<span id="x51_24" class="vn">24</span> consiliatus sum enim ut facerem illam.<br class="calibre6"/> Zelatus sum bonum, et non confundar.<br class="calibre6"/>
<span id="x51_25" class="vn">25</span> Colluctata est anima mea in illa,<br class="calibre6"/> et in faciendo eam confirmatus sum.<br class="calibre6"/>
<span id="x51_26" class="vn">26</span> Manus meas extendi in altum,<br class="calibre6"/> et insipientiam ejus luxi ;<br class="calibre6"/>
<span id="x51_27" class="vn">27</span> animam meam direxi ad illam,<br class="calibre6"/> et in agnitione inveni eam.<br class="calibre6"/>
<span id="x51_28" class="vn">28</span> Possedi cum ipsa cor ab initio :<br class="calibre6"/> propter hoc, non derelinquar.<br class="calibre6"/>
<span id="x51_29" class="vn">29</span> Venter meus conturbatus est quærendo illam :<br class="calibre6"/> propterea bonam possidebo possessionem.<br class="calibre6"/>
<span id="x51_30" class="vn">30</span> Dedit mihi Dominus linguam mercedem meam,<br class="calibre6"/> et in ipsa laudabo eum.<br class="calibre6"/>
<span id="x51_31" class="vn">31</span> Appropiate ad me, indocti,<br class="calibre6"/> et congregate vos in domum disciplinæ.<br class="calibre6"/>
<span id="x51_32" class="vn">32</span> Quid adhuc retardatis ? et quid dicitis in his ?<br class="calibre6"/> animæ vestræ sitiunt vehementer.<br class="calibre6"/>
<span id="x51_33" class="vn">33</span> Aperui os meum, et locutus sum :<br class="calibre6"/> Comparate vobis sine argento,<br class="calibre6"/>
<span id="x51_34" class="vn">34</span> et collum vestrum subjicite jugo :<br class="calibre6"/> et suscipiat anima vestra disciplinam :<br class="calibre6"/> in proximo est enim invenire eam.<br class="calibre6"/>
<span id="x51_35" class="vn">35</span> Videte oculis vestris, quia modicum laboravi,<br class="calibre6"/> et inveni mihi multam requiem.<br class="calibre6"/>
<span id="x51_36" class="vn">36</span> Assumite disciplinam in multo numero argenti,<br class="calibre6"/> et copiosum aurum possidete in ea.<br class="calibre6"/>
<span id="x51_37" class="vn">37</span> Lætetur anima vestra in misericordia ejus,<br class="calibre6"/> et non confundemini in laude ipsius.<br class="calibre6"/>
<span id="x51_38" class="vn">38</span> Operamini opus vestrum ante tempus,<br class="calibre6"/> et dabit vobis mercedem vestram in tempore suo.</div></div>
</body></html>
