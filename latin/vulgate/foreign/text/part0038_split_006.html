<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Michæa - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Audite quæ Dominus loquitur :<br class="calibre6"/> Surge, contende judicio adversum montes,<br class="calibre6"/> et audiant colles vocem tuam.<br class="calibre6"/>
<span id="x6_2" class="vn">2</span> Audiant montes judicium Domini,<br class="calibre6"/> et fortia fundamenta terræ ;<br class="calibre6"/> quia judicium Domini cum populo suo,<br class="calibre6"/> et cum Israël dijudicabitur.<br class="calibre6"/>
<span id="x6_3" class="vn">3</span> Popule meus, quid feci tibi ?<br class="calibre6"/> aut quid molestus fui tibi ? Responde mihi.<br class="calibre6"/>
<span id="x6_4" class="vn">4</span> Quia eduxi te de terra Ægypti,<br class="calibre6"/> et de domo servientium liberavi te,<br class="calibre6"/> et misi ante faciem tuam Moysen, et Aaron, et Mariam.<br class="calibre6"/>
<span id="x6_5" class="vn">5</span> Popule meus, memento, quæso,<br class="calibre6"/> quid cogitaverit Balach, rex Moab,<br class="calibre6"/> et quid responderit ei Balaam, filius Beor,<br class="calibre6"/> de Setim usque ad Galgalam,<br class="calibre6"/> ut cognosceres justitias Domini.<br class="calibre6"/>
<span id="x6_6" class="vn">6</span> Quid dignum offeram Domino ?<br class="calibre6"/> curvabo genu Deo excelso ?<br class="calibre6"/> Numquid offeram ei holocautomata et vitulos anniculos ?<br class="calibre6"/>
<span id="x6_7" class="vn">7</span> numquid placari potest Dominus in millibus arietum,<br class="calibre6"/> aut in multis millibus hircorum pinguium ?<br class="calibre6"/> numquid dabo primogenitum meum pro scelere meo,<br class="calibre6"/> fructum ventris mei pro peccato animæ meæ ?<br class="calibre6"/>
<span id="x6_8" class="vn">8</span> Indicabo tibi, o homo, quid sit bonum,<br class="calibre6"/> et quid Dominus requirat a te :<br class="calibre6"/> utique facere judicium,<br class="calibre6"/> et diligere misericordiam,<br class="calibre6"/> et sollicitum ambulare cum Deo tuo.<br class="calibre6"/>
<span id="x6_9" class="vn">9</span> Vox Domini ad civitatem clamat,<br class="calibre6"/> et salus erit timentibus nomen tuum :<br class="calibre6"/> audite, tribus, et quis approbabit illud ?<br class="calibre6"/>
<span id="x6_10" class="vn">10</span> Adhuc ignis in domo impii thesauri iniquitatis,<br class="calibre6"/> et mensura minor iræ plena.<br class="calibre6"/>
<span id="x6_11" class="vn">11</span> Numquid justificabo stateram impiam,<br class="calibre6"/> et saccelli pondera dolosa ?<br class="calibre6"/>
<span id="x6_12" class="vn">12</span> In quibus divites ejus repleti sunt iniquitate,<br class="calibre6"/> et habitantes in ea loquebantur mendacium,<br class="calibre6"/> et lingua eorum fraudulenta in ore eorum.<br class="calibre6"/>
<span id="x6_13" class="vn">13</span> Et ego ergo cœpi percutere te perditione super peccatis tuis.<br class="calibre6"/>
<span id="x6_14" class="vn">14</span> Tu comedes, et non saturaberis,<br class="calibre6"/> et humiliatio tua in medio tui :<br class="calibre6"/> et apprehendes, et non salvabis,<br class="calibre6"/> et quos salvaveris, in gladium dabo.<br class="calibre6"/>
<span id="x6_15" class="vn">15</span> Tu seminabis, et non metes :<br class="calibre6"/> tu calcabis olivam, et non ungeris oleo ;<br class="calibre6"/> et mustum, et non bibes vinum.<br class="calibre6"/>
<span id="x6_16" class="vn">16</span> Et custodisti præcepta Amri,<br class="calibre6"/> et omne opus domus Achab,<br class="calibre6"/> et ambulasti in voluntatibus eorum :<br class="calibre6"/> ut darem te in perditionem,<br class="calibre6"/> et habitantes in ea in sibilum,<br class="calibre6"/> et opprobrium populi mei portabitis.</div>
</div><div class="calibre5" id="calibre_pb_6"></div></body></html>
