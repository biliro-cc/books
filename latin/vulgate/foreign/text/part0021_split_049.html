<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c49" id="c49"><span class="chapter-num">49</span></a> <span id="x49_1" class="vn">1</span> Psalmus Asaph. <div class="poetry">Deus deorum Dominus locutus est,<br class="calibre6"/> et vocavit terram a solis ortu usque ad occasum.<br class="calibre6"/>
<span id="x49_2" class="vn">2</span> Ex Sion species decoris ejus :<br class="calibre6"/>
<span id="x49_3" class="vn">3</span> Deus manifeste veniet ;<br class="calibre6"/> Deus noster, et non silebit.<br class="calibre6"/> Ignis in conspectu ejus exardescet ;<br class="calibre6"/> et in circuitu ejus tempestas valida.<br class="calibre6"/>
<span id="x49_4" class="vn">4</span> Advocabit cælum desursum, et terram,<br class="calibre6"/> discernere populum suum.<br class="calibre6"/>
<span id="x49_5" class="vn">5</span> Congregate illi sanctos ejus,<br class="calibre6"/> qui ordinant testamentum ejus super sacrificia.<br class="calibre6"/>
<span id="x49_6" class="vn">6</span> Et annuntiabunt cæli justitiam ejus,<br class="calibre6"/> quoniam Deus judex est.<br class="calibre6"/>
<span id="x49_7" class="vn">7</span> Audi, populus meus, et loquar ;<br class="calibre6"/> Israël, et testificabor tibi :<br class="calibre6"/> Deus, Deus tuus ego sum.<br class="calibre6"/>
<span id="x49_8" class="vn">8</span> Non in sacrificiis tuis arguam te ;<br class="calibre6"/> holocausta autem tua in conspectu meo sunt semper.<br class="calibre6"/>
<span id="x49_9" class="vn">9</span> Non accipiam de domo tua vitulos,<br class="calibre6"/> neque de gregibus tuis hircos :<br class="calibre6"/>
<span id="x49_10" class="vn">10</span> quoniam meæ sunt omnes feræ silvarum,<br class="calibre6"/> jumenta in montibus, et boves.<br class="calibre6"/>
<span id="x49_11" class="vn">11</span> Cognovi omnia volatilia cæli,<br class="calibre6"/> et pulchritudo agri mecum est.<br class="calibre6"/>
<span id="x49_12" class="vn">12</span> Si esuriero, non dicam tibi :<br class="calibre6"/> meus est enim orbis terræ et plenitudo ejus.<br class="calibre6"/>
<span id="x49_13" class="vn">13</span> Numquid manducabo carnes taurorum ?<br class="calibre6"/> aut sanguinem hircorum potabo ?<br class="calibre6"/>
<span id="x49_14" class="vn">14</span> Immola Deo sacrificium laudis,<br class="calibre6"/> et redde Altissimo vota tua.<br class="calibre6"/>
<span id="x49_15" class="vn">15</span> Et invoca me in die tribulationis :<br class="calibre6"/> eruam te, et honorificabis me.<br class="calibre6"/>
<span id="x49_16" class="vn">16</span> Peccatori autem dixit Deus : Quare tu enarras justitias meas ?<br class="calibre6"/> et assumis testamentum meum per os tuum ?<br class="calibre6"/>
<span id="x49_17" class="vn">17</span> Tu vero odisti disciplinam,<br class="calibre6"/> et projecisti sermones meos retrorsum.<br class="calibre6"/>
<span id="x49_18" class="vn">18</span> Si videbas furem, currebas cum eo ;<br class="calibre6"/> et cum adulteris portionem tuam ponebas.<br class="calibre6"/>
<span id="x49_19" class="vn">19</span> Os tuum abundavit malitia,<br class="calibre6"/> et lingua tua concinnabat dolos.<br class="calibre6"/>
<span id="x49_20" class="vn">20</span> Sedens adversus fratrem tuum loquebaris,<br class="calibre6"/> et adversus filium matris tuæ ponebas scandalum.<br class="calibre6"/>
<span id="x49_21" class="vn">21</span> Hæc fecisti, et tacui.<br class="calibre6"/> Existimasti inique quod ero tui similis :<br class="calibre6"/> arguam te, et statuam contra faciem tuam.<br class="calibre6"/>
<span id="x49_22" class="vn">22</span> Intelligite hæc, qui obliviscimini Deum,<br class="calibre6"/> nequando rapiat, et non sit qui eripiat.<br class="calibre6"/>
<span id="x49_23" class="vn">23</span> Sacrificium laudis honorificabit me,<br class="calibre6"/> et illic iter quo ostendam illi salutare Dei.</div>
</div><div class="calibre5" id="calibre_pb_49"></div></body></html>
