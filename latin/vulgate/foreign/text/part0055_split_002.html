<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Galatas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Deinde post annos quatuordecim, iterum ascendi Jerosolymam cum Barnaba, assumpto et Tito.
<span id="x2_2" class="vn">2</span> Ascendi autem secundum revelationem : et contuli cum illis Evangelium, quod prædico in gentibus, seorsum autem iis qui videbantur aliquid esse : ne forte in vacuum currerem, aut cucurrissem.
<span id="x2_3" class="vn">3</span> Sed neque Titus, qui mecum erat, cum esset gentilis, compulsus est circumcidi :
<span id="x2_4" class="vn">4</span> sed propter subintroductos falsos fratres, qui subintroierunt explorare libertatem nostram, quam habemus in Christo Jesu, ut nos in servitutem redigerent.
<span id="x2_5" class="vn">5</span> Quibus neque ad horam cessimus subjectione, ut veritas Evangelii permaneat apud vos :
<span id="x2_6" class="vn">6</span> ab iis autem, qui videbantur esse aliquid (quales aliquando fuerint, nihil mea interest : Deus personam hominis non accipit) : mihi enim qui videbantur esse aliquid, nihil contulerunt.
<span id="x2_7" class="vn">7</span> Sed e contra cum vidissent quod creditum est mihi Evangelium præputii, sicut et Petro circumcisionis
<span id="x2_8" class="vn">8</span> (qui enim operatus est Petro in apostolatum circumcisionis, operatus est et mihi inter gentes) :
<span id="x2_9" class="vn">9</span> et cum cognovissent gratiam, quæ data est mihi, Jacobus, et Cephas, et Joannes, qui videbantur columnæ esse, dextras dederunt mihi, et Barnabæ societatis : ut nos in gentes, ipsi autem in circumcisionem :
<span id="x2_10" class="vn">10</span> tantum ut pauperum memores essemus, quod etiam sollicitus fui hoc ipsum facere.<br class="calibre6"/><br class="calibre6"/>
<span id="x2_11" class="vn">11</span> Cum autem venisset Cephas Antiochiam, in faciem ei restiti, quia reprehensibilis erat.
<span id="x2_12" class="vn">12</span> Prius enim quam venirent quidam a Jacobo, cum gentibus edebat : cum autem venissent, subtrahebat, et segregabat se, timens eos qui ex circumcisione erant.
<span id="x2_13" class="vn">13</span> Et simulationi ejus consenserunt ceteri Judæi, ita ut et Barnabas duceretur ab eis in illam simulationem.
<span id="x2_14" class="vn">14</span> Sed cum vidissem quod non recte ambularent ad veritatem Evangelii, dixi Cephæ coram omnibus : Si tu, cum Judæus sis, gentiliter vivis, et non judaice : quomodo gentes cogis judaizare ?<br class="calibre6"/><br class="calibre6"/>
<span id="x2_15" class="vn">15</span> Nos natura Judæi, et non ex gentibus peccatores.
<span id="x2_16" class="vn">16</span> Scientes autem quod non justificatur homo ex operibus legis, nisi per fidem Jesu Christi : et nos in Christo Jesu credimus, ut justificemur ex fide Christi, et non ex operibus legis : propter quod ex operibus legis non justificabitur omnis caro.
<span id="x2_17" class="vn">17</span> Quod si quærentes justificari in Christo, inventi sumus et ipsi peccatores, numquid Christus peccati minister est ? Absit.
<span id="x2_18" class="vn">18</span> Si enim quæ destruxi, iterum hæc ædifico : prævaricatorem me constituo.
<span id="x2_19" class="vn">19</span> Ego enim per legem, legi mortuus sum, ut Deo vivam : Christo confixus sum cruci.
<span id="x2_20" class="vn">20</span> Vivo autem, jam non ego : vivit vero in me Christus. Quod autem nunc vivo in carne : in fide vivo Filii Dei, qui dilexit me, et tradidit semetipsum pro me.
<span id="x2_21" class="vn">21</span> Non abjicio gratiam Dei. Si enim per legem justitia, ergo gratis Christus mortuus est.
</div><div class="calibre5" id="calibre_pb_2"></div></body></html>
