<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c20" id="c20"><span class="chapter-num">20</span></a> <span id="x20_1" class="vn">1</span> Una autem sabbati, Maria Magdalene venit mane, cum adhuc tenebræ essent, ad monumentum : et vidit lapidem sublatum a monumento.
<span id="x20_2" class="vn">2</span> Cucurrit ergo, et venit ad Simonem Petrum, et ad alium discipulum, quem amabat Jesus, et dicit illis : Tulerunt Dominum de monumento, et nescimus ubi posuerunt eum.<br class="calibre6"/><br class="calibre6"/>
<span id="x20_3" class="vn">3</span> Exiit ergo Petrus, et ille alius discipulus, et venerunt ad monumentum.
<span id="x20_4" class="vn">4</span> Currebant autem duo simul, et ille alius discipulus præcucurrit citius Petro, et venit primus ad monumentum.
<span id="x20_5" class="vn">5</span> Et cum se inclinasset, vidit posita linteamina : non tamen introivit.
<span id="x20_6" class="vn">6</span> Venit ergo Simon Petrus sequens eum, et introivit in monumentum, et vidit linteamina posita,
<span id="x20_7" class="vn">7</span> et sudarium, quod fuerat super caput ejus, non cum linteaminibus positum, sed separatim involutum in unum locum.
<span id="x20_8" class="vn">8</span> Tunc ergo introivit et ille discipulus qui venerat primus ad monumentum : et vidit, et credidit :
<span id="x20_9" class="vn">9</span> nondum enim sciebant Scripturam, quia oportebat eum a mortuis resurgere.
<span id="x20_10" class="vn">10</span> Abierunt ergo iterum discipuli ad semetipsos.<br class="calibre6"/><br class="calibre6"/>
<span id="x20_11" class="vn">11</span> Maria autem stabat ad monumentum foris, plorans. Dum ergo fleret, inclinavit se, et prospexit in monumentum :
<span id="x20_12" class="vn">12</span> et vidit duos angelos in albis sedentes, unum ad caput, et unum ad pedes, ubi positum fuerat corpus Jesu.
<span id="x20_13" class="vn">13</span> Dicunt ei illi : Mulier, quid ploras ? Dicit eis : Quia tulerunt Dominum meum : et nescio ubi posuerunt eum.
<span id="x20_14" class="vn">14</span> Hæc cum dixisset, conversa est retrorsum, et vidit Jesum stantem : et non sciebat quia Jesus est.
<span id="x20_15" class="vn">15</span> Dicit ei Jesus : Mulier, quid ploras ? quem quæris ? Illa existimans quia hortulanus esset, dicit ei : Domine, si tu sustulisti eum, dicito mihi ubi posuisti eum, et ego eum tollam.
<span id="x20_16" class="vn">16</span> Dicit ei Jesus : Maria. Conversa illa, dicit ei : Rabboni (quod dicitur Magister).
<span id="x20_17" class="vn">17</span> Dicit ei Jesus : Noli me tangere, nondum enim ascendi ad Patrem meum : vade autem ad fratres meos, et dic eis : Ascendo ad Patrem meum, et Patrem vestrum, Deum meum, et Deum vestrum.
<span id="x20_18" class="vn">18</span> Venit Maria Magdalene annuntians discipulis : Quia vidi Dominum, et hæc dixit mihi.<br class="calibre6"/><br class="calibre6"/>
<span id="x20_19" class="vn">19</span> Cum ergo sero esset die illo, una sabbatorum, et fores essent clausæ, ubi erant discipuli congregati propter metum Judæorum : venit Jesus, et stetit in medio, et dixit eis : Pax vobis.
<span id="x20_20" class="vn">20</span> Et cum hoc dixisset, ostendit eis manus et latus. Gavisi sunt ergo discipuli, viso Domino.
<span id="x20_21" class="vn">21</span> Dixit ergo eis iterum : Pax vobis. Sicut misit me Pater, et ego mitto vos.
<span id="x20_22" class="vn">22</span> Hæc cum dixisset, insufflavit, et dixit eis : Accipite Spiritum Sanctum :
<span id="x20_23" class="vn">23</span> quorum remiseritis peccata, remittuntur eis : et quorum retinueritis, retenta sunt.
<span id="x20_24" class="vn">24</span> Thomas autem unus ex duodecim, qui dicitur Didymus, non erat cum eis quando venit Jesus.
<span id="x20_25" class="vn">25</span> Dixerunt ergo ei alii discipuli : Vidimus Dominum. Ille autem dixit eis : Nisi videro in manibus ejus fixuram clavorum, et mittam digitum meum in locum clavorum, et mittam manum meam in latus ejus, non credam.<br class="calibre6"/><br class="calibre6"/>
<span id="x20_26" class="vn">26</span> Et post dies octo, iterum erant discipuli ejus intus, et Thomas cum eis. Venit Jesus januis clausis, et stetit in medio, et dixit : Pax vobis.
<span id="x20_27" class="vn">27</span> Deinde dicit Thomæ : Infer digitum tuum huc, et vide manus meas, et affer manum tuam, et mitte in latus meum : et noli esse incredulus, sed fidelis.
<span id="x20_28" class="vn">28</span> Respondit Thomas, et dixit ei : Dominus meus et Deus meus.
<span id="x20_29" class="vn">29</span> Dixit ei Jesus : Quia vidisti me, Thoma, credidisti : beati qui non viderunt, et crediderunt.
<span id="x20_30" class="vn">30</span> Multa quidem et alia signa fecit Jesus in conspectu discipulorum suorum, quæ non sunt scripta in libro hoc.
<span id="x20_31" class="vn">31</span> Hæc autem scripta sunt ut credatis, quia Jesus est Christus Filius Dei : et ut credentes, vitam habeatis in nomine ejus.
</div><div class="calibre5" id="calibre_pb_20"></div></body></html>
