<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Fili mi, si spoponderis pro amico tuo,<br class="calibre6"/> defixisti apud extraneum manum tuam :<br class="calibre6"/>
<span id="x6_2" class="vn">2</span> illaqueatus es verbis oris tui,<br class="calibre6"/> et captus propriis sermonibus.<br class="calibre6"/>
<span id="x6_3" class="vn">3</span> Fac ergo quod dico, fili mi, et temetipsum libera,<br class="calibre6"/> quia incidisti in manum proximi tui.<br class="calibre6"/> Discurre, festina, suscita amicum tuum.<br class="calibre6"/>
<span id="x6_4" class="vn">4</span> Ne dederis somnum oculis tuis,<br class="calibre6"/> nec dormitent palpebræ tuæ.<br class="calibre6"/>
<span id="x6_5" class="vn">5</span> Eruere quasi damula de manu,<br class="calibre6"/> et quasi avis de manu aucupis.</div><br class="calibre6"/><br class="calibre6"/>
<div class="poetry"><span id="x6_6" class="vn">6</span> Vade ad formicam, o piger,<br class="calibre6"/> et considera vias ejus, et disce sapientiam.<br class="calibre6"/>
<span id="x6_7" class="vn">7</span> Quæ cum non habeat ducem,<br class="calibre6"/> nec præceptorem, nec principem,<br class="calibre6"/>
<span id="x6_8" class="vn">8</span> parat in æstate cibum sibi,<br class="calibre6"/> et congregat in messe quod comedat.<br class="calibre6"/>
<span id="x6_9" class="vn">9</span> Usquequo, piger, dormies ?<br class="calibre6"/> quando consurges e somno tuo ?<br class="calibre6"/>
<span id="x6_10" class="vn">10</span> Paululum dormies, paululum dormitabis,<br class="calibre6"/> paululum conseres manus ut dormias ;<br class="calibre6"/>
<span id="x6_11" class="vn">11</span> et veniet tibi quasi viator egestas,<br class="calibre6"/> et pauperies quasi vir armatus.<br class="calibre6"/> Si vero impiger fueris, veniet ut fons messis tua,<br class="calibre6"/> et egestas longe fugiet a te.</div><br class="calibre6"/><br class="calibre6"/>
<div class="poetry"><span id="x6_12" class="vn">12</span> Homo apostata, vir inutilis, graditur ore perverso ;<br class="calibre6"/>
<span id="x6_13" class="vn">13</span> annuit oculis, terit pede, digito loquitur,<br class="calibre6"/>
<span id="x6_14" class="vn">14</span> pravo corde machinatur malum,<br class="calibre6"/> et omni tempore jurgia seminat.<br class="calibre6"/>
<span id="x6_15" class="vn">15</span> Huic extemplo veniet perditio sua,<br class="calibre6"/> et subito conteretur, nec habebit ultra medicinam.</div><br class="calibre6"/><br class="calibre6"/>
<div class="poetry"><span id="x6_16" class="vn">16</span> Sex sunt quæ odit Dominus,<br class="calibre6"/> et septimum detestatur anima ejus :<br class="calibre6"/>
<span id="x6_17" class="vn">17</span> oculos sublimes, linguam mendacem,<br class="calibre6"/> manus effundentes innoxium sanguinem,<br class="calibre6"/>
<span id="x6_18" class="vn">18</span> cor machinans cogitationes pessimas,<br class="calibre6"/> pedes veloces ad currendum in malum,<br class="calibre6"/>
<span id="x6_19" class="vn">19</span> proferentem mendacia testem fallacem,<br class="calibre6"/> et eum qui seminat inter fratres discordias.</div><br class="calibre6"/><br class="calibre6"/>
<div class="poetry"><span id="x6_20" class="vn">20</span> Conserva, fili mi, præcepta patris tui,<br class="calibre6"/> et ne dimittas legem matris tuæ.<br class="calibre6"/>
<span id="x6_21" class="vn">21</span> Liga ea in corde tuo jugiter,<br class="calibre6"/> et circumda gutturi tuo.<br class="calibre6"/>
<span id="x6_22" class="vn">22</span> Cum ambulaveris, gradiantur tecum ;<br class="calibre6"/> cum dormieris, custodiant te :<br class="calibre6"/> et evigilans loquere cum eis.<br class="calibre6"/>
<span id="x6_23" class="vn">23</span> Quia mandatum lucerna est, et lex lux,<br class="calibre6"/> et via vitæ increpatio disciplinæ :<br class="calibre6"/>
<span id="x6_24" class="vn">24</span> ut custodiant te a muliere mala,<br class="calibre6"/> et a blanda lingua extraneæ.<br class="calibre6"/>
<span id="x6_25" class="vn">25</span> Non concupiscat pulchritudinem ejus cor tuum,<br class="calibre6"/> nec capiaris nutibus illius :<br class="calibre6"/>
<span id="x6_26" class="vn">26</span> pretium enim scorti vix est unius panis,<br class="calibre6"/> mulier autem viri pretiosam animam capit.<br class="calibre6"/>
<span id="x6_27" class="vn">27</span> Numquid potest homo abscondere ignem in sinu suo,<br class="calibre6"/> ut vestimenta illius non ardeant ?<br class="calibre6"/>
<span id="x6_28" class="vn">28</span> aut ambulare super prunas,<br class="calibre6"/> ut non comburantur plantæ ejus ?<br class="calibre6"/>
<span id="x6_29" class="vn">29</span> sic qui ingreditur ad mulierem proximi sui,<br class="calibre6"/> non erit mundus cum tetigerit eam.<br class="calibre6"/>
<span id="x6_30" class="vn">30</span> Non grandis est culpa cum quis furatus fuerit :<br class="calibre6"/> furatur enim ut esurientem impleat animam ;<br class="calibre6"/>
<span id="x6_31" class="vn">31</span> deprehensus quoque reddet septuplum,<br class="calibre6"/> et omnem substantiam domus suæ tradet.<br class="calibre6"/>
<span id="x6_32" class="vn">32</span> Qui autem adulter est,<br class="calibre6"/> propter cordis inopiam perdet animam suam ;<br class="calibre6"/>
<span id="x6_33" class="vn">33</span> turpitudinem et ignominiam congregat sibi,<br class="calibre6"/> et opprobrium illius non delebitur :<br class="calibre6"/>
<span id="x6_34" class="vn">34</span> quia zelus et furor viri<br class="calibre6"/> non parcet in die vindictæ,<br class="calibre6"/>
<span id="x6_35" class="vn">35</span> nec acquiescet cujusquam precibus,<br class="calibre6"/> nec suscipiet pro redemptione dona plurima.</div>
</div><div class="calibre5" id="calibre_pb_6"></div></body></html>
