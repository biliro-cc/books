<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Sicut mane transiit, pertransiit rex Israël.<br class="calibre6"/> Quia puer Israël, et dilexi eum ;<br class="calibre6"/> et ex Ægypto vocavi filium meum.<br class="calibre6"/>
<span id="x11_2" class="vn">2</span> Vocaverunt eos, sic abierunt a facie eorum ;<br class="calibre6"/> Baalim immolabant, et simulacris sacrificabant.<br class="calibre6"/>
<span id="x11_3" class="vn">3</span> Et ego quasi nutritius Ephraim :<br class="calibre6"/> portabam eos in brachiis meis,<br class="calibre6"/> et nescierunt quod curarem eos.<br class="calibre6"/>
<span id="x11_4" class="vn">4</span> In funiculis Adam traham eos,<br class="calibre6"/> in vinculis caritatis ;<br class="calibre6"/> et ero eis quasi exaltans jugum super maxillas eorum,<br class="calibre6"/> et declinavi ad eum ut vesceretur.<br class="calibre6"/>
<span id="x11_5" class="vn">5</span> Non revertetur in terram Ægypti, et Assur ipse rex ejus,<br class="calibre6"/> quoniam noluerunt converti.<br class="calibre6"/>
<span id="x11_6" class="vn">6</span> Cœpit gladius in civitatibus ejus,<br class="calibre6"/> et consumet electos ejus,<br class="calibre6"/> et comedet capita eorum.<br class="calibre6"/>
<span id="x11_7" class="vn">7</span> Et populus meus pendebit ad reditum meum ;<br class="calibre6"/> jugum autem imponetur eis simul, quod non auferetur.<br class="calibre6"/>
<span id="x11_8" class="vn">8</span> Quomodo dabo te, Ephraim ?<br class="calibre6"/> protegam te, Israël ?<br class="calibre6"/> Quomodo dabo te sicut Adama,<br class="calibre6"/> ponam te ut Seboim ?<br class="calibre6"/> Conversum est in me cor meum,<br class="calibre6"/> pariter conturbata est pœnitudo mea.<br class="calibre6"/>
<span id="x11_9" class="vn">9</span> Non faciam furorem iræ meæ ;<br class="calibre6"/> non convertar ut disperdam Ephraim,<br class="calibre6"/> quoniam Deus ego, et non homo ;<br class="calibre6"/> in medio tui sanctus,<br class="calibre6"/> et non ingrediar civitatem.<br class="calibre6"/>
<span id="x11_10" class="vn">10</span> Post Dominum ambulabunt ;<br class="calibre6"/> quasi leo rugiet,<br class="calibre6"/> quia ipse rugiet,<br class="calibre6"/> et formidabunt filii maris.<br class="calibre6"/>
<span id="x11_11" class="vn">11</span> Et avolabunt quasi avis ex Ægypto,<br class="calibre6"/> et quasi columba de terra Assyriorum :<br class="calibre6"/> et collocabo eos in domibus suis, dicit Dominus.</div><br class="calibre6"/><br class="calibre6"/>
<div class="poetry"><span id="x11_12" class="vn">12</span> Circumdedit me in negatione Ephraim,<br class="calibre6"/> et in dolo domus Israël ;<br class="calibre6"/> Judas autem testis descendit cum Deo,<br class="calibre6"/> et cum sanctis fidelis.</div>
</div><div class="calibre5" id="calibre_pb_11"></div></body></html>
