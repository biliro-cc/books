<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c47" id="c47"><span class="chapter-num">47</span></a><div class="poetry"> <span id="x47_1" class="vn">1</span> Descende, sede in pulvere,<br class="calibre6"/> virgo filia Babylon :<br class="calibre6"/> sede in terra ; non est solium<br class="calibre6"/> filiæ Chaldæorum,<br class="calibre6"/> quia ultra non vocaberis<br class="calibre6"/> mollis et tenera.<br class="calibre6"/>
<span id="x47_2" class="vn">2</span> Tolle molam, et mole farinam ;<br class="calibre6"/> denuda turpitudinem tuam ;<br class="calibre6"/> discooperi humerum, revela crura,<br class="calibre6"/> transi flumina.<br class="calibre6"/>
<span id="x47_3" class="vn">3</span> Revelabitur ignominia tua,<br class="calibre6"/> et videbitur opprobrium tuum ;<br class="calibre6"/> ultionem capiam, et non resistet mihi homo.<br class="calibre6"/>
<span id="x47_4" class="vn">4</span> Redemptor noster, Dominus exercituum nomen illius,<br class="calibre6"/> Sanctus Israël.<br class="calibre6"/>
<span id="x47_5" class="vn">5</span> Sede tacens, et intra in tenebras,<br class="calibre6"/> filia Chaldæorum,<br class="calibre6"/> quia non vocaberis ultra<br class="calibre6"/> domina regnorum.<br class="calibre6"/>
<span id="x47_6" class="vn">6</span> Iratus sum super populum meum :<br class="calibre6"/> contaminavi hæreditatem meam,<br class="calibre6"/> et dedi eos in manu tua :<br class="calibre6"/> non posuisti eis misericordias ;<br class="calibre6"/> super senem aggravasti jugum tuum valde.<br class="calibre6"/>
<span id="x47_7" class="vn">7</span> Et dixisti : In sempiternum ero domina.<br class="calibre6"/> Non posuisti hæc super cor tuum,<br class="calibre6"/> neque recordata es novissimi tui.<br class="calibre6"/>
<span id="x47_8" class="vn">8</span> Et nunc audi hæc delicata,<br class="calibre6"/> et habitans confidenter,<br class="calibre6"/> quæ dicis in corde tuo :<br class="calibre6"/> Ego sum, et non est præter me amplius ;<br class="calibre6"/> non sedebo vidua,<br class="calibre6"/> et ignorabo sterilitatem.<br class="calibre6"/>
<span id="x47_9" class="vn">9</span> Venient tibi duo hæc<br class="calibre6"/> subito in die una,<br class="calibre6"/> sterilitas et viduitas :<br class="calibre6"/> universa venerunt super te,<br class="calibre6"/> propter multitudinem maleficiorum tuorum,<br class="calibre6"/> et propter duritiam incantatorum tuorum vehementem.<br class="calibre6"/>
<span id="x47_10" class="vn">10</span> Et fiduciam habuisti in malitia tua,<br class="calibre6"/> et dixisti : Non est qui videat me.<br class="calibre6"/> Sapientia tua et scientia tua,<br class="calibre6"/> hæc decepit te.<br class="calibre6"/> Et dixisti in corde tuo :<br class="calibre6"/> Ego sum, et præter me non est altera.<br class="calibre6"/>
<span id="x47_11" class="vn">11</span> Veniet super te malum,<br class="calibre6"/> et nescies ortum ejus ;<br class="calibre6"/> et irruet super te calamitas<br class="calibre6"/> quam non poteris expiare ;<br class="calibre6"/> veniet super te repente miseria<br class="calibre6"/> quam nescies.<br class="calibre6"/>
<span id="x47_12" class="vn">12</span> Sta cum incantatoribus tuis<br class="calibre6"/> et cum multitudine maleficiorum tuorum,<br class="calibre6"/> in quibus laborasti ab adolescentia tua,<br class="calibre6"/> si forte quod prosit tibi,<br class="calibre6"/> aut si possis fieri fortior.<br class="calibre6"/>
<span id="x47_13" class="vn">13</span> Defecisti in multitudine consiliorum tuorum.<br class="calibre6"/> Stent, et salvent te<br class="calibre6"/> augures cæli,<br class="calibre6"/> qui contemplabantur sidera,<br class="calibre6"/> et supputabant menses,<br class="calibre6"/> ut ex eis annuntiarent ventura tibi.<br class="calibre6"/>
<span id="x47_14" class="vn">14</span> Ecce facti sunt quasi stipula,<br class="calibre6"/> ignis combussit eos ;<br class="calibre6"/> non liberabunt animam suam<br class="calibre6"/> de manu flammæ ;<br class="calibre6"/> non sunt prunæ quibus calefiant,<br class="calibre6"/> nec focus ut sedeant ad eum.<br class="calibre6"/>
<span id="x47_15" class="vn">15</span> Sic facta sunt tibi in quibuscumque laboraveras :<br class="calibre6"/> negotiatores tui ab adolescentia tua,<br class="calibre6"/> unusquisque in via sua erraverunt ;<br class="calibre6"/> non est qui salvet te.</div>
</div><div class="calibre5" id="calibre_pb_47"></div></body></html>
