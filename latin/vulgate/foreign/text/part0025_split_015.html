<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a><div class="poetry"> <span id="x15_1" class="vn">1</span> Tu autem, Deus noster, suavis et verus es,<br class="calibre6"/> patiens, et in misericordia disponens omnia.<br class="calibre6"/>
<span id="x15_2" class="vn">2</span> Etenim si peccaverimus, tui sumus,<br class="calibre6"/> scientes magnitudinem tuam ;<br class="calibre6"/> et si non peccaverimus,<br class="calibre6"/> scimus quoniam apud te sumus computati.<br class="calibre6"/>
<span id="x15_3" class="vn">3</span> Nosse enim te, consummata justitia est ;<br class="calibre6"/> et scire justitiam et virtutem tuam, radix est immortalitatis.<br class="calibre6"/>
<span id="x15_4" class="vn">4</span> Non enim in errorem induxit nos<br class="calibre6"/> hominum malæ artis excogitatio,<br class="calibre6"/> nec umbra picturæ labor sine fructu,<br class="calibre6"/> effigies sculpta per varios colores :<br class="calibre6"/>
<span id="x15_5" class="vn">5</span> cujus aspectus insensato dat concupiscentiam,<br class="calibre6"/> et diligit mortuæ imaginis effigiem sine anima.<br class="calibre6"/>
<span id="x15_6" class="vn">6</span> Malorum amatores digni sunt qui spem habeant in talibus,<br class="calibre6"/> et qui faciunt illos, et qui diligunt, et qui colunt.</div><br class="calibre6"/><br class="calibre6"/>
<div class="poetry"><span id="x15_7" class="vn">7</span> Sed et figulus mollem terram premens,<br class="calibre6"/> laboriose fingit ad usus nostros unumquodque vas ;<br class="calibre6"/> et de eodem luto fingit quæ munda sunt in usum vasa,<br class="calibre6"/> et similiter quæ his sunt contraria :<br class="calibre6"/> horum autem vasorum quis sit usus,<br class="calibre6"/> judex est figulus.<br class="calibre6"/>
<span id="x15_8" class="vn">8</span> Et cum labore vano deum fingit de eodem luto<br class="calibre6"/> ille qui paulo ante de terra factus fuerat,<br class="calibre6"/> et post pusillum reducit se unde acceptus est,<br class="calibre6"/> repetitus animæ debitum quam habebat.<br class="calibre6"/>
<span id="x15_9" class="vn">9</span> Sed cura est illi non quia laboraturus est,<br class="calibre6"/> nec quoniam brevis illi vita est :<br class="calibre6"/> sed concertatur aurificibus et argentariis ;<br class="calibre6"/> sed et ærarios imitatur,<br class="calibre6"/> et gloriam præfert, quoniam res supervacuas fingit.<br class="calibre6"/>
<span id="x15_10" class="vn">10</span> Cinis est enim cor ejus,<br class="calibre6"/> et terra supervacua spes illius,<br class="calibre6"/> et luto vilior vita ejus :<br class="calibre6"/>
<span id="x15_11" class="vn">11</span> quoniam ignoravit qui se finxit,<br class="calibre6"/> et qui inspiravit illi animam quæ operatur,<br class="calibre6"/> et qui insufflavit ei spiritum vitalem.<br class="calibre6"/>
<span id="x15_12" class="vn">12</span> Sed et æstimaverunt ludum esse vitam nostram,<br class="calibre6"/> et conversationem vitæ compositam ad lucrum,<br class="calibre6"/> et oportere undecumque etiam ex malo acquirere.<br class="calibre6"/>
<span id="x15_13" class="vn">13</span> Hic enim scit se super omnes delinquere,<br class="calibre6"/> qui ex terræ materia fragilia vasa et sculptilia fingit.<br class="calibre6"/>
<span id="x15_14" class="vn">14</span> Omnes enim insipientes,<br class="calibre6"/> et infelices supra modum animæ superbi,<br class="calibre6"/> sunt inimici populi tui, et imperantes illi :<br class="calibre6"/>
<span id="x15_15" class="vn">15</span> quoniam omnia idola nationum deos æstimaverunt,<br class="calibre6"/> quibus neque oculorum usus est ad videndum,<br class="calibre6"/> neque nares ad percipiendum spiritum,<br class="calibre6"/> neque aures ad audiendum,<br class="calibre6"/> neque digiti manuum ad tractandum,<br class="calibre6"/> sed et pedes eorum pigri ad ambulandum.<br class="calibre6"/>
<span id="x15_16" class="vn">16</span> Homo enim fecit illos ;<br class="calibre6"/> et qui spiritum mutuatus est, is finxit illos.<br class="calibre6"/> Nemo enim sibi similem homo poterit deum fingere.<br class="calibre6"/>
<span id="x15_17" class="vn">17</span> Cum enim sit mortalis, mortuum fingit manibus iniquis.<br class="calibre6"/> Melior enim est ipse his quos colit,<br class="calibre6"/> quia ipse quidem vixit, cum esset mortalis, illi autem numquam.</div><br class="calibre6"/><br class="calibre6"/>
<div class="poetry"><span id="x15_18" class="vn">18</span> Sed et animalia miserrima colunt ;<br class="calibre6"/> insensata enim comparata his, illis sunt deteriora.<br class="calibre6"/>
<span id="x15_19" class="vn">19</span> Sed nec aspectu aliquis ex his animalibus bona potest conspicere :<br class="calibre6"/> effugerunt autem Dei laudem et benedictionem ejus.</div>
</div><div class="calibre5" id="calibre_pb_15"></div></body></html>
