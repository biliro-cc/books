<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c12" id="c12"><span class="chapter-num">12</span></a> <span id="x12_1" class="vn">1</span> Et factus est sermo Domini ad me, dicens :
<span id="x12_2" class="vn">2</span> Fili hominis, in medio domus exasperantis tu habitas : qui oculos habent ad videndum, et non vident, et aures ad audiendum, et non audiunt : quia domus exasperans est.
<span id="x12_3" class="vn">3</span> Tu ergo, fili hominis, fac tibi vasa transmigrationis, et transmigrabis per diem coram eis. Transmigrabis autem de loco tuo ad locum alterum in conspectu eorum, si forte aspiciant, quia domus exasperans est :
<span id="x12_4" class="vn">4</span> et efferes foras vasa tua quasi vasa transmigrantis per diem in conspectu eorum : tu autem egredieris vespere coram eis, sicut egreditur migrans.
<span id="x12_5" class="vn">5</span> Ante oculos eorum perfode tibi parietem, et egredieris per eum.
<span id="x12_6" class="vn">6</span> In conspectu eorum in humeris portaberis ; in caligine effereris : faciem tuam velabis, et non videbis terram, quia portentum dedi te domui Israël.
<span id="x12_7" class="vn">7</span> Feci ergo sicut præceperat mihi Dominus : vasa mea protuli quasi vasa transmigrantis per diem, et vespere perfodi mihi parietem manu : et in caligine egressus sum, in humeris portatus in conspectu eorum.
<span id="x12_8" class="vn">8</span> Et factus est sermo Domini mane ad me, dicens :
<span id="x12_9" class="vn">9</span> Fili hominis, numquid non dixerunt ad te domus Israël, domus exasperans : Quid tu facis ?
<span id="x12_10" class="vn">10</span> Dic ad eos : <div class="poetry">Hæc dicit Dominus Deus :<br class="calibre6"/> Super ducem onus istud, qui est in Jerusalem,<br class="calibre6"/> et super omnem domum Israël, quæ est in medio eorum.</div>
<span id="x12_11" class="vn">11</span> Dic : <div class="poetry">Ego portentum vestrum :<br class="calibre6"/> quomodo feci, sic fiet illis :<br class="calibre6"/> in transmigrationem et in captivitatem ibunt.<br class="calibre6"/>
<span id="x12_12" class="vn">12</span> Et dux qui est in medio eorum,<br class="calibre6"/> in humeris portabitur ; in caligine egredietur :<br class="calibre6"/> parietem perfodient, ut educant eum ;<br class="calibre6"/> facies ejus operietur, ut non videat oculo terram.<br class="calibre6"/>
<span id="x12_13" class="vn">13</span> Et extendam rete meum super eum,<br class="calibre6"/> et capietur in sagena mea :<br class="calibre6"/> et adducam eum in Babylonem, in terram Chaldæorum,<br class="calibre6"/> et ipsam non videbit :<br class="calibre6"/> ibique morietur.<br class="calibre6"/>
<span id="x12_14" class="vn">14</span> Et omnes qui circa eum sunt,<br class="calibre6"/> præsidium ejus, et agmina ejus,<br class="calibre6"/> dispergam in omnem ventum,<br class="calibre6"/> et gladium evaginabo post eos.<br class="calibre6"/>
<span id="x12_15" class="vn">15</span> Et scient quia ego Dominus,<br class="calibre6"/> quando dispersero illos in gentibus,<br class="calibre6"/> et disseminavero eos in terris.<br class="calibre6"/>
<span id="x12_16" class="vn">16</span> Et relinquam ex eis viros paucos<br class="calibre6"/> a gladio, et fame, et pestilentia,<br class="calibre6"/> ut enarrent omnia scelera eorum<br class="calibre6"/> in gentibus ad quas ingredientur,<br class="calibre6"/> et scient quia ego Dominus.</div>
<span id="x12_17" class="vn">17</span> Et factus est sermo Domini ad me, dicens :
<div class="poetry"><span id="x12_18" class="vn">18</span> Fili hominis, panem tuum in conturbatione comede,<br class="calibre6"/> sed et aquam tuam in festinatione et mœrore bibe.<br class="calibre6"/>
<span id="x12_19" class="vn">19</span> Et dices ad populum terræ :<br class="calibre6"/> Hæc dicit Dominus Deus<br class="calibre6"/> ad eos qui habitant in Jerusalem, in terra Israël :<br class="calibre6"/> Panem suum in sollicitudine comedent,<br class="calibre6"/> et aquam suam in desolatione bibent :<br class="calibre6"/> ut desoletur terra a multitudine sua,<br class="calibre6"/> propter iniquitatem omnium qui habitant in ea.<br class="calibre6"/>
<span id="x12_20" class="vn">20</span> Et civitates quæ nunc habitantur, desolatæ erunt,<br class="calibre6"/> terraque deserta,<br class="calibre6"/> et scietis quia ego Dominus.</div><br class="calibre6"/><br class="calibre6"/>
<span id="x12_21" class="vn">21</span> Et factus est sermo Domini ad me, dicens :
<div class="poetry"><span id="x12_22" class="vn">22</span> Fili hominis, quod est proverbium istud<br class="calibre6"/> vobis in terra Israël, dicentium :<br class="calibre6"/> In longum differentur dies,<br class="calibre6"/> et peribit omnis visio ?<br class="calibre6"/>
<span id="x12_23" class="vn">23</span> Ideo dic ad eos :<br class="calibre6"/> Hæc dicit Dominus Deus :<br class="calibre6"/> Quiescere faciam proverbium istud,<br class="calibre6"/> neque vulgo dicetur ultra in Israël :<br class="calibre6"/> et loquere ad eos quod appropinquaverint dies,<br class="calibre6"/> et sermo omnis visionis.<br class="calibre6"/>
<span id="x12_24" class="vn">24</span> Non enim erit ultra omnis visio cassa,<br class="calibre6"/> neque divinatio ambigua in medio filiorum Israël :<br class="calibre6"/>
<span id="x12_25" class="vn">25</span> quia ego Dominus loquar,<br class="calibre6"/> et quodcumque locutus fuero verbum, fiet,<br class="calibre6"/> et non prolongabitur amplius :<br class="calibre6"/> sed in diebus vestris, domus exasperans,<br class="calibre6"/> loquar verbum, et faciam illud,<br class="calibre6"/> dicit Dominus Deus.</div>
<span id="x12_26" class="vn">26</span> Et factus est sermo Domini ad me, dicens :
<div class="poetry"><span id="x12_27" class="vn">27</span> Fili hominis, ecce domus Israël dicentium :<br class="calibre6"/> Visio quam hic videt,<br class="calibre6"/> in dies multos et in tempora longa iste prophetat.<br class="calibre6"/>
<span id="x12_28" class="vn">28</span> Propterea dic ad eos :<br class="calibre6"/> Hæc dicit Dominus Deus :<br class="calibre6"/> Non prolongabitur ultra omnis sermo meus :<br class="calibre6"/> verbum quod locutus fuero, complebitur,<br class="calibre6"/> dicit Dominus Deus.</div>
</div><div class="calibre5" id="calibre_pb_12"></div></body></html>
