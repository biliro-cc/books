<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Canticum Canticorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> In lectulo meo, per noctes,<br class="calibre6"/> quæsivi quem diligit anima mea :<br class="calibre6"/> quæsivi illum, et non inveni.<br class="calibre6"/>
<span id="x3_2" class="vn">2</span> Surgam, et circuibo civitatem :<br class="calibre6"/> per vicos et plateas<br class="calibre6"/> quæram quem diligit anima mea :<br class="calibre6"/> quæsivi illum, et non inveni.<br class="calibre6"/>
<span id="x3_3" class="vn">3</span> Invenerunt me vigiles qui custodiunt civitatem :<br class="calibre6"/> Num quem diligit anima mea vidistis ?<br class="calibre6"/>
<span id="x3_4" class="vn">4</span> Paululum cum pertransissem eos,<br class="calibre6"/> inveni quem diligit anima mea :<br class="calibre6"/> tenui eum, nec dimittam,<br class="calibre6"/> donec introducam illum in domum matris meæ,<br class="calibre6"/> et in cubiculum genetricis meæ.<br class="calibre6"/>
<span id="x3_5" class="vn">5</span> <span class="speaker">Sponsus.</span> Adjuro vos, filiæ Jerusalem,<br class="calibre6"/> per capreas cervosque camporum,<br class="calibre6"/> ne suscitetis, neque evigilare faciatis dilectam,<br class="calibre6"/> donec ipsa velit.<br class="calibre6"/>
<span id="x3_6" class="vn">6</span> <span class="speaker">Chorus.</span> Quæ est ista quæ ascendit per desertum<br class="calibre6"/> sicut virgula fumi ex aromatibus myrrhæ,<br class="calibre6"/> et thuris, et universi pulveris pigmentarii ?<br class="calibre6"/>
<span id="x3_7" class="vn">7</span> En lectulum Salomonis sexaginta fortes ambiunt<br class="calibre6"/> ex fortissimis Israël,<br class="calibre6"/>
<span id="x3_8" class="vn">8</span> omnes tenentes gladios, et ad bella doctissimi :<br class="calibre6"/> uniuscujusque ensis super femur suum<br class="calibre6"/> propter timores nocturnos.<br class="calibre6"/>
<span id="x3_9" class="vn">9</span> Ferculum fecit sibi rex Salomon<br class="calibre6"/> de lignis Libani ;<br class="calibre6"/>
<span id="x3_10" class="vn">10</span> columnas ejus fecit argenteas,<br class="calibre6"/> reclinatorium aureum, ascensum purpureum ;<br class="calibre6"/> media caritate constravit,<br class="calibre6"/> propter filias Jerusalem.<br class="calibre6"/>
<span id="x3_11" class="vn">11</span> Egredimini et videte, filiæ Sion,<br class="calibre6"/> regem Salomonem in diademate quo coronavit illum mater sua<br class="calibre6"/> in die desponsationis illius,<br class="calibre6"/> et in die lætitiæ cordis ejus.</div>
</div><div class="calibre5" id="calibre_pb_3"></div></body></html>
