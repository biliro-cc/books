<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c39" id="c39"><span class="chapter-num">39</span></a><div class="poetry"> <span id="x39_1" class="vn">1</span> Sapientiam omnium antiquorum exquiret sapiens,<br class="calibre6"/> et in prophetis vacabit.<br class="calibre6"/>
<span id="x39_2" class="vn">2</span> Narrationem virorum nominatorum conservabit,<br class="calibre6"/> et in versutias parabolarum simul introibit.<br class="calibre6"/>
<span id="x39_3" class="vn">3</span> Occulta proverbiorum exquiret,<br class="calibre6"/> et in absconditis parabolarum conversabitur.<br class="calibre6"/>
<span id="x39_4" class="vn">4</span> In medio magnatorum ministrabit,<br class="calibre6"/> et in conspectu præsidis apparebit.<br class="calibre6"/>
<span id="x39_5" class="vn">5</span> In terram alienigenarum gentium pertransiet :<br class="calibre6"/> bona enim et mala in hominibus tentabit.<br class="calibre6"/>
<span id="x39_6" class="vn">6</span> Cor suum tradet ad vigilandum diluculo ad Dominum, qui fecit illum,<br class="calibre6"/> et in conspectu Altissimi deprecabitur.<br class="calibre6"/>
<span id="x39_7" class="vn">7</span> Aperiet os suum in oratione,<br class="calibre6"/> et pro delictis suis deprecabitur.<br class="calibre6"/>
<span id="x39_8" class="vn">8</span> Si enim Dominus magnus voluerit,<br class="calibre6"/> spiritu intelligentiæ replebit illum :<br class="calibre6"/>
<span id="x39_9" class="vn">9</span> et ipse tamquam imbres mittet eloquia sapientiæ suæ,<br class="calibre6"/> et in oratione confitebitur Domino :<br class="calibre6"/>
<span id="x39_10" class="vn">10</span> et ipse diriget consilium ejus, et disciplinam,<br class="calibre6"/> et in absconditis suis consiliabitur.<br class="calibre6"/>
<span id="x39_11" class="vn">11</span> Ipse palam faciet disciplinam doctrinæ suæ,<br class="calibre6"/> et in lege testamenti Domini gloriabitur.<br class="calibre6"/>
<span id="x39_12" class="vn">12</span> Collaudabunt multi sapientiam ejus,<br class="calibre6"/> et usque in sæculum non delebitur.<br class="calibre6"/>
<span id="x39_13" class="vn">13</span> Non recedet memoria ejus,<br class="calibre6"/> et nomen ejus requiretur a generatione in generationem.<br class="calibre6"/>
<span id="x39_14" class="vn">14</span> Sapientiam ejus enarrabunt gentes,<br class="calibre6"/> et laudem ejus enuntiabit ecclesia.<br class="calibre6"/>
<span id="x39_15" class="vn">15</span> Si permanserit, nomen derelinquet plus quam mille :<br class="calibre6"/> et si requieverit, proderit illi.</div><br class="calibre6"/><br class="calibre6"/>
<div class="poetry"><span id="x39_16" class="vn">16</span> Adhuc consiliabor ut enarrem :<br class="calibre6"/> ut furore enim repletus sum.<br class="calibre6"/>
<span id="x39_17" class="vn">17</span> In voce dicit : Obaudite me, divini fructus,<br class="calibre6"/> et quasi rosa plantata super rivos aquarum fructificate.<br class="calibre6"/>
<span id="x39_18" class="vn">18</span> Quasi Libanus odorem suavitatis habete.<br class="calibre6"/>
<span id="x39_19" class="vn">19</span> Florete flores quasi lilium :<br class="calibre6"/> et date odorem, et frondete in gratiam :<br class="calibre6"/> et collaudate canticum, et benedicite Dominum in operibus suis.<br class="calibre6"/>
<span id="x39_20" class="vn">20</span> Date nomini ejus magnificentiam,<br class="calibre6"/> et confitemini illi in voce labiorum vestrorum,<br class="calibre6"/> et in canticis labiorum, et citharis :<br class="calibre6"/> et sic dicetis in confessione :<br class="calibre6"/>
<span id="x39_21" class="vn">21</span> Opera Domini universa bona valde.<br class="calibre6"/>
<span id="x39_22" class="vn">22</span> In verbo ejus stetit aqua sicut congeries :<br class="calibre6"/> et in sermone oris illius sicut exceptoria aquarum :<br class="calibre6"/>
<span id="x39_23" class="vn">23</span> quoniam in præcepto ipsius placor fit,<br class="calibre6"/> et non est minoratio in salute ipsius.<br class="calibre6"/>
<span id="x39_24" class="vn">24</span> Opera omnis carnis coram illo,<br class="calibre6"/> et non est quidquam absconditum ab oculis ejus.<br class="calibre6"/>
<span id="x39_25" class="vn">25</span> A sæculo usque in sæculum respicit,<br class="calibre6"/> et nihil est mirabile in conspectu ejus.<br class="calibre6"/>
<span id="x39_26" class="vn">26</span> Non est dicere : Quid est hoc, aut quid est istud ?<br class="calibre6"/> omnia enim in tempore suo quærentur.<br class="calibre6"/>
<span id="x39_27" class="vn">27</span> Benedictio illius quasi fluvius inundavit.<br class="calibre6"/>
<span id="x39_28" class="vn">28</span> Quomodo cataclysmus aridam inebriavit,<br class="calibre6"/> sic ira ipsius gentes quæ non exquisierunt eum hæreditabit.<br class="calibre6"/>
<span id="x39_29" class="vn">29</span> Quomodo convertit aquas in siccitatem, et siccata est terra,<br class="calibre6"/> et viæ illius viis illorum directæ sunt,<br class="calibre6"/> sic peccatoribus offensiones in ira ejus.<br class="calibre6"/>
<span id="x39_30" class="vn">30</span> Bona bonis creata sunt ab initio :<br class="calibre6"/> sic nequissimis bona et mala.<br class="calibre6"/>
<span id="x39_31" class="vn">31</span> Initium necessariæ rei vitæ hominum, aqua, ignis, et ferrum,<br class="calibre6"/> sal, lac, et panis similagineus, et mel,<br class="calibre6"/> et botrus uvæ, et oleum, et vestimentum.<br class="calibre6"/>
<span id="x39_32" class="vn">32</span> Hæc omnia sanctis in bona,<br class="calibre6"/> sic et impiis et peccatoribus in mala convertentur.<br class="calibre6"/>
<span id="x39_33" class="vn">33</span> Sunt spiritus qui ad vindictam creati sunt,<br class="calibre6"/> et in furore suo confirmaverunt tormenta sua.<br class="calibre6"/>
<span id="x39_34" class="vn">34</span> In tempore consummationis effundent virtutem,<br class="calibre6"/> et furorem ejus qui fecit illos placabunt.<br class="calibre6"/>
<span id="x39_35" class="vn">35</span> Ignis, grando, fames, et mors,<br class="calibre6"/> omnia hæc ad vindictam creata sunt :<br class="calibre6"/>
<span id="x39_36" class="vn">36</span> bestiarum dentes, et scorpii, et serpentes,<br class="calibre6"/> et rhomphæa vindicans in exterminium impios.<br class="calibre6"/>
<span id="x39_37" class="vn">37</span> In mandatis ejus epulabuntur :<br class="calibre6"/> et super terram in necessitatem præparabuntur,<br class="calibre6"/> et in temporibus suis non præterient verbum.<br class="calibre6"/>
<span id="x39_38" class="vn">38</span> Propterea ab initio confirmatus sum, et consiliatus sum,<br class="calibre6"/> et cogitavi, et scripta dimisi.<br class="calibre6"/>
<span id="x39_39" class="vn">39</span> Omnia opera Domini bona,<br class="calibre6"/> et omne opus hora sua subministrabit.<br class="calibre6"/>
<span id="x39_40" class="vn">40</span> Non est dicere : Hoc illo nequius est :<br class="calibre6"/> omnia enim in tempore suo comprobabuntur.<br class="calibre6"/>
<span id="x39_41" class="vn">41</span> Et nunc in omni corde et ore collaudate,<br class="calibre6"/> et benedicite nomen Domini.</div>
</div><div class="calibre5" id="calibre_pb_39"></div></body></html>
