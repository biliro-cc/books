<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c24" id="c24"><span class="chapter-num">24</span></a> <span id="x24_1" class="vn">1</span> Erat autem Abraham senex, dierumque multorum : et Dominus in cunctis benedixerat ei.
<span id="x24_2" class="vn">2</span> Dixitque ad servum seniorem domus suæ, qui præerat omnibus quæ habebat : Pone manum tuam subter femur meum,
<span id="x24_3" class="vn">3</span> ut adjurem te per Dominum Deum cæli et terræ, ut non accipias uxorem filio meo de filiabus Chananæorum, inter quos habito :
<span id="x24_4" class="vn">4</span> sed ad terram et cognationem meam proficiscaris et inde accipias uxorem filio meo Isaac.
<span id="x24_5" class="vn">5</span> Respondit servus : Si noluerit mulier venire mecum in terram hanc, numquid reducere debeo filium tuum ad locum, de quo egressus es ?
<span id="x24_6" class="vn">6</span> Dixitque Abraham : Cave nequando reducas filium meum illuc.
<span id="x24_7" class="vn">7</span> Dominus Deus cæli, qui tulit me de domo patris mei, et de terra nativitatis meæ, qui locutus est mihi, et juravit mihi, dicens : Semini tuo dabo terram hanc : ipse mittet angelum suum coram te, et accipies inde uxorem filio meo :
<span id="x24_8" class="vn">8</span> sin autem mulier noluerit sequi te, non teneberis juramento : filium meum tantum ne reducas illuc.
<span id="x24_9" class="vn">9</span> Posuit ergo servus manum sub femore Abraham domini sui, et juravit illi super sermone hoc.
<span id="x24_10" class="vn">10</span> Tulitque decem camelos de grege domini sui, et abiit, ex omnibus bonis ejus portans secum, profectusque perrexit in Mesopotamiam ad urbem Nachor.
<span id="x24_11" class="vn">11</span> Cumque camelos fecisset accumbere extra oppidum juxta puteum aquæ vespere, tempore quo solent mulieres egredi ad hauriendam aquam, dixit :
<span id="x24_12" class="vn">12</span> Domine Deus domini mei Abraham, occurre, obsecro, mihi hodie, et fac misericordiam cum domino meo Abraham.
<span id="x24_13" class="vn">13</span> Ecce ego sto prope fontem aquæ, et filiæ habitatorum hujus civitatis egredientur ad hauriendam aquam.
<span id="x24_14" class="vn">14</span> Igitur puella, cui ego dixero : Inclina hydriam tuam ut bibam : et illa responderit : Bibe, quin et camelis tuis dabo potum : ipsa est quam præparasti servo tuo Isaac : et per hoc intelligam quod feceris misericordiam cum domino meo.
<span id="x24_15" class="vn">15</span> Necdum intra se verba compleverat, et ecce Rebecca egrediebatur, filia Bathuel, filii Melchæ uxoris Nachor fratris Abraham, habens hydriam in scapula sua :
<span id="x24_16" class="vn">16</span> puella decora nimis, virgoque pulcherrima, et incognita viro : descenderat autem ad fontem, et impleverat hydriam, ac revertebatur.
<span id="x24_17" class="vn">17</span> Occurritque ei servus, et ait : Pauxillum aquæ mihi ad bibendum præbe de hydria tua.
<span id="x24_18" class="vn">18</span> Quæ respondit : Bibe, domine mi : celeriterque deposuit hydriam super ulnam suam, et dedit ei potum.
<span id="x24_19" class="vn">19</span> Cumque ille bibisset, adjecit : Quin et camelis tuis hauriam aquam, donec cuncti bibant.
<span id="x24_20" class="vn">20</span> Effundensque hydriam in canalibus, recurrit ad puteum ut hauriret aquam : et haustam omnibus camelis dedit.
<span id="x24_21" class="vn">21</span> Ipse autem contemplabatur eam tacitus, scire volens utrum prosperum iter suum fecisset Dominus, an non.
<span id="x24_22" class="vn">22</span> Postquam autem biberunt cameli, protulit vir inaures aureas, appendentes siclos duos, et armillas totidem pondo siclorum decem.
<span id="x24_23" class="vn">23</span> Dixitque ad eam : Cujus es filia ? indica mihi, est in domo patris tui locus ad manendum ?
<span id="x24_24" class="vn">24</span> Quæ respondit : Filia sum Bathuelis, filii Melchæ, quem peperit ipsi Nachor.
<span id="x24_25" class="vn">25</span> Et addidit, dicens : Palearum quoque et fœni plurimum est apud nos, et locus spatiosus ad manendum.
<span id="x24_26" class="vn">26</span> Inclinavit se homo, et adoravit Dominum,
<span id="x24_27" class="vn">27</span> dicens : Benedictus Dominus Deus domini mei Abraham, qui non abstulit misericordiam et veritatem suam a domino meo, et recto itinere me perduxit in domum fratris domini mei.<br class="calibre6"/><br class="calibre6"/>
<span id="x24_28" class="vn">28</span> Cucurrit itaque puella, et nuntiavit in domum matris suæ omnia quæ audierat.
<span id="x24_29" class="vn">29</span> Habebat autem Rebecca fratrem nomine Laban, qui festinus egressus est ad hominem, ubi erat fons.
<span id="x24_30" class="vn">30</span> Cumque vidisset inaures et armillas in manibus sororis suæ, et audisset cuncta verba referentis : Hæc locutus est mihi homo : venit ad virum qui stabat juxta camelos, et prope fontem aquæ :
<span id="x24_31" class="vn">31</span> dixitque ad eum : Ingredere, benedicte Domini : cur foris stas ? præparavi domum, et locum camelis.
<span id="x24_32" class="vn">32</span> Et introduxit eum in hospitium : ac destravit camelos, deditque paleas et fœnum, et aquam ad lavandos pedes ejus, et virorum qui venerant cum eo.
<span id="x24_33" class="vn">33</span> Et appositus est in conspectu ejus panis. Qui ait : Non comedam, donec loquar sermones meos. Respondit ei : Loquere.
<span id="x24_34" class="vn">34</span> At ille : Servus, inquit, Abraham sum :
<span id="x24_35" class="vn">35</span> et Dominus benedixit domino meo valde, magnificatusque est : et dedit ei oves et boves, argentum et aurum, servos et ancillas, camelos et asinos.
<span id="x24_36" class="vn">36</span> Et peperit Sara uxor domini mei filium domino meo in senectute sua, deditque illi omnia quæ habuerat.
<span id="x24_37" class="vn">37</span> Et adjuravit me dominus meus, dicens : Non accipies uxorem filio meo de filiabus Chananæorum, in quorum terra habito :
<span id="x24_38" class="vn">38</span> sed ad domum patris mei perges, et de cognatione mea accipies uxorem filio meo.
<span id="x24_39" class="vn">39</span> Ego vero respondi domino meo : Quid si noluerit venire mecum mulier ?
<span id="x24_40" class="vn">40</span> Dominus, ait, in cujus conspectu ambulo, mittet angelum suum tecum, et diriget viam tuam : accipiesque uxorem filio meo de cognatione mea, et de domo patris mei.
<span id="x24_41" class="vn">41</span> Innocens eris a maledictione mea, cum veneris ad propinquos meos, et non dederint tibi.
<span id="x24_42" class="vn">42</span> Veni ergo hodie ad fontem aquæ, et dixi : Domine Deus domini mei Abraham, si direxisti viam meam, in qua nunc ambulo,
<span id="x24_43" class="vn">43</span> ecce sto juxta fontem aquæ, et virgo, quæ egredietur ad hauriendam aquam, audierit a me : Da mihi pauxillum aquæ ad bibendum ex hydria tua :
<span id="x24_44" class="vn">44</span> et dixerit mihi : Et tu bibe, et camelis tuis hauriam : ipsa est mulier, quam præparavit Dominus filio domini mei.
<span id="x24_45" class="vn">45</span> Dumque hæc tacitus mecum volverem, apparuit Rebecca veniens cum hydria, quam portabat in scapula : descenditque ad fontem, et hausit aquam. Et aio ad eam : Da mihi paululum bibere.
<span id="x24_46" class="vn">46</span> Quæ festinans deposuit hydriam de humero, et dixit mihi : Et tu bibe, et camelis tuis tribuam potum. Bibi, et adaquavit camelos.
<span id="x24_47" class="vn">47</span> Interrogavique eam, et dixi : Cujus es filia ? Quæ respondit : Filia Bathuelis sum, filii Nachor, quem peperit ei Melcha. Suspendi itaque inaures ad ornandam faciem ejus, et armillas posui in manibus ejus.
<span id="x24_48" class="vn">48</span> Pronusque adoravi Dominum, benedicens Domino Deo domini mei Abraham, qui perduxit me recto itinere, ut sumerem filiam fratris domini mei filio ejus.
<span id="x24_49" class="vn">49</span> Quam ob rem si facitis misericordiam et veritatem cum domino meo, indicate mihi : sin autem aliud placet, et hoc dicite mihi, ut vadam ad dextram, sive ad sinistram.<br class="calibre6"/><br class="calibre6"/>
<span id="x24_50" class="vn">50</span> Responderuntque Laban et Bathuel : A Domino egressus est sermo : non possumus extra placitum ejus quidquam aliud loqui tecum.
<span id="x24_51" class="vn">51</span> En Rebecca coram te est, tolle eam, et proficiscere, et sit uxor filii domini tui, sicut locutus est Dominus.
<span id="x24_52" class="vn">52</span> Quod cum audisset puer Abraham, procidens adoravit in terram Dominum.
<span id="x24_53" class="vn">53</span> Prolatisque vasis argenteis, et aureis, ac vestibus, dedit ea Rebeccæ pro munere : fratribus quoque ejus et matri dona obtulit.
<span id="x24_54" class="vn">54</span> Inito convivio, vescentes pariter et bibentes manserunt ibi. Surgens autem mane, locutus est puer : Dimitte me, ut vadam ad dominum meum.
<span id="x24_55" class="vn">55</span> Responderuntque fratres ejus et mater : Maneat puella saltem decem dies apud nos, et postea proficiscetur.
<span id="x24_56" class="vn">56</span> Nolite, ait, me retinere, quia Dominus direxit viam meam : dimittite me ut pergam ad dominum meum.
<span id="x24_57" class="vn">57</span> Et dixerunt : Vocemus puellam, et quæramus ipsius voluntatem.
<span id="x24_58" class="vn">58</span> Cumque vocata venisset, sciscitati sunt : Vis ire cum homine isto ? Quæ ait : Vadam.
<span id="x24_59" class="vn">59</span> Dimiserunt ergo eam, et nutricem illius, servumque Abraham, et comites ejus,
<span id="x24_60" class="vn">60</span> imprecantes prospera sorori suæ, atque dicentes : Soror nostra es, crescas in mille millia, et possideat semen tuum portas inimicorum suorum.
<span id="x24_61" class="vn">61</span> Igitur Rebecca et puellæ illius, ascensis camelis, secutæ sunt virum : qui festinus revertebatur ad dominum suum.
<span id="x24_62" class="vn">62</span> Eo autem tempore deambulabat Isaac per viam quæ ducit ad puteum, cujus nomen est Viventis et videntis : habitabat enim in terra australi :
<span id="x24_63" class="vn">63</span> et egressus fuerat ad meditandum in agro, inclinata jam die : cumque elevasset oculos, vidit camelos venientes procul.
<span id="x24_64" class="vn">64</span> Rebecca quoque, conspecto Isaac, descendit de camelo,
<span id="x24_65" class="vn">65</span> et ait ad puerum : Quis est ille homo qui venit per agrum in occursum nobis ? Dixitque ei : Ipse est dominus meus. At illa tollens cito pallium, operuit se.
<span id="x24_66" class="vn">66</span> Servus autem cuncta, quæ gesserat, narravit Isaac.
<span id="x24_67" class="vn">67</span> Qui introduxit eam in tabernaculum Saræ matris suæ, et accepit eam uxorem : et in tantum dilexit eam, ut dolorem, qui ex morte matris ejus acciderat, temperaret.
</div><div class="calibre5" id="calibre_pb_24"></div></body></html>
