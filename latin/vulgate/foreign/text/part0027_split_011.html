<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Et egredietur virga de radice Jesse,<br class="calibre6"/> et flos de radice ejus ascendet.<br class="calibre6"/>
<span id="x11_2" class="vn">2</span> Et requiescet super eum spiritus Domini :<br class="calibre6"/> spiritus sapientiæ et intellectus,<br class="calibre6"/> spiritus consilii et fortitudinis,<br class="calibre6"/> spiritus scientiæ et pietatis ;<br class="calibre6"/>
<span id="x11_3" class="vn">3</span> et replebit eum spiritus timoris Domini.<br class="calibre6"/> Non secundum visionem oculorum judicabit,<br class="calibre6"/> neque secundum auditum aurium arguet ;<br class="calibre6"/>
<span id="x11_4" class="vn">4</span> sed judicabit in justitia pauperes,<br class="calibre6"/> et arguet in æquitate pro mansuetis terræ ;<br class="calibre6"/> et percutiet terram virga oris sui,<br class="calibre6"/> et spiritu labiorum suorum interficiet impium.<br class="calibre6"/>
<span id="x11_5" class="vn">5</span> Et erit justitia cingulum lumborum ejus,<br class="calibre6"/> et fides cinctorium renum ejus.<br class="calibre6"/>
<span id="x11_6" class="vn">6</span> Habitabit lupus cum agno,<br class="calibre6"/> et pardus cum hædo accubabit ;<br class="calibre6"/> vitulus, et leo, et ovis, simul morabuntur,<br class="calibre6"/> et puer parvulus minabit eos.<br class="calibre6"/>
<span id="x11_7" class="vn">7</span> Vitulus et ursus pascentur,<br class="calibre6"/> simul requiescent catuli eorum ;<br class="calibre6"/> et leo quasi bos comedet paleas.<br class="calibre6"/>
<span id="x11_8" class="vn">8</span> Et delectabitur infans ab ubere super foramine aspidis ;<br class="calibre6"/> et in caverna reguli<br class="calibre6"/> qui ablactatus fuerit manum suam mittet.<br class="calibre6"/>
<span id="x11_9" class="vn">9</span> Non nocebunt, et non occident<br class="calibre6"/> in universo monte sancto meo,<br class="calibre6"/> quia repleta est terra scientia Domini, sicut aquæ maris operientes.</div><br class="calibre6"/><br class="calibre6"/>
<div class="poetry"><span id="x11_10" class="vn">10</span> In die illa radix Jesse,<br class="calibre6"/> qui stat in signum populorum,<br class="calibre6"/> ipsum gentes deprecabuntur,<br class="calibre6"/> et erit sepulchrum ejus gloriosum.<br class="calibre6"/>
<span id="x11_11" class="vn">11</span> Et erit in die illa : adjiciet Dominus secundo manum suam<br class="calibre6"/> ad possidendum residuum populi sui,<br class="calibre6"/> quod relinquetur ab Assyriis, et ab Ægypto,<br class="calibre6"/> et a Phetros, et ab Æthiopia, et ab Ælam, et a Sennaar,<br class="calibre6"/> et ab Emath, et ab insulis maris.<br class="calibre6"/>
<span id="x11_12" class="vn">12</span> Et levabit signum in nationes,<br class="calibre6"/> et congregabit profugos Israël,<br class="calibre6"/> et dispersos Juda colliget<br class="calibre6"/> a quatuor plagis terræ.<br class="calibre6"/>
<span id="x11_13" class="vn">13</span> Et auferetur zelus Ephraim,<br class="calibre6"/> et hostes Juda peribunt ;<br class="calibre6"/> Ephraim non æmulabitur Judam,<br class="calibre6"/> et Judas non pugnabit contra Ephraim.<br class="calibre6"/>
<span id="x11_14" class="vn">14</span> Et volabunt in humeros Philisthiim per mare,<br class="calibre6"/> simul prædabuntur filios orientis ;<br class="calibre6"/> Idumæa et Moab præceptum manus eorum,<br class="calibre6"/> et filii Ammon obedientes erunt.<br class="calibre6"/>
<span id="x11_15" class="vn">15</span> Et desolabit Dominus linguam maris Ægypti,<br class="calibre6"/> et levabit manum suam super flumen in fortitudine spiritus sui ;<br class="calibre6"/> et percutiet eum in septem rivis,<br class="calibre6"/> ita ut transeant per eum calceati.<br class="calibre6"/>
<span id="x11_16" class="vn">16</span> Et erit via residuo populo meo<br class="calibre6"/> qui relinquetur ab Assyriis,<br class="calibre6"/> sicut fuit Israëli<br class="calibre6"/> in die illa qua ascendit de terra Ægypti.</div>
</div><div class="calibre5" id="calibre_pb_11"></div></body></html>
