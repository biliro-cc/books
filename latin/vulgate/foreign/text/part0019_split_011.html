<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Esther - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Anno quarto regnantibus Ptolemæo et Cleopatra, attulerunt Dosithæus, qui se sacerdotem et Levitici generis ferebat, et Ptolemæus filius ejus, hanc epistolam phurim, quam dixerunt interpretatum esse Lysimachum Ptolemæi filium in Jerusalem.
<span id="x11_2" class="vn">2</span> Anno secundo, regnante Artaxerxe maximo, prima die mensis Nisan, vidit somnium Mardochæus filius Jairi, filii Semei, filii Cis, de tribu Benjamin :
<span id="x11_3" class="vn">3</span> homo Judæus, qui habitabat in urbe Susis, vir magnus, et inter primos aulæ regiæ.
<span id="x11_4" class="vn">4</span> Erat autem de eo numero captivorum, quos transtulerat Nabuchodonosor rex Babylonis de Jerusalem cum Jechonia rege Juda.
<span id="x11_5" class="vn">5</span> Et hoc ejus somnium fuit : apparuerunt voces, et tumultus, et tonitrua, et terræmotus, et conturbatio super terram :
<span id="x11_6" class="vn">6</span> et ecce duo dracones magni, paratique contra se in prælium.
<span id="x11_7" class="vn">7</span> Ad quorum clamorem cunctæ concitatæ sunt nationes, ut pugnarent contra gentem justorum.
<span id="x11_8" class="vn">8</span> Fuitque dies illa tenebrarum et discriminis, tribulationis et angustiæ, et ingens formido super terram.
<span id="x11_9" class="vn">9</span> Conturbataque est gens justorum timentium mala sua, et præparata ad mortem.
<span id="x11_10" class="vn">10</span> Clamaveruntque ad Deum : et illis vociferantibus, fons parvus creavit in fluvium maximum, et in aquas plurimas redundavit.
<span id="x11_11" class="vn">11</span> Lux et sol ortus est, et humiles exaltati sunt, et devoraverunt inclytos.
<span id="x11_12" class="vn">12</span> Quod cum vidisset Mardochæus, et surrexisset de strato, cogitabat quid Deus facere vellet : et fixum habebat in animo, scire cupiens quid significaret somnium.
</div><div class="calibre5" id="calibre_pb_11"></div></body></html>
