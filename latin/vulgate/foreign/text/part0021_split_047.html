<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c47" id="c47"><span class="chapter-num">47</span></a> <span id="x47_1" class="vn">1</span> Psalmus cantici. Filiis Core, secunda sabbati.
<div class="poetry"><span id="x47_2" class="vn">2</span> Magnus Dominus et laudabilis nimis,<br class="calibre6"/> in civitate Dei nostri, in monte sancto ejus.<br class="calibre6"/>
<span id="x47_3" class="vn">3</span> Fundatur exsultatione universæ terræ mons Sion ;<br class="calibre6"/> latera aquilonis, civitas regis magni.<br class="calibre6"/>
<span id="x47_4" class="vn">4</span> Deus in domibus ejus cognoscetur<br class="calibre6"/> cum suscipiet eam.<br class="calibre6"/>
<span id="x47_5" class="vn">5</span> Quoniam ecce reges terræ congregati sunt ;<br class="calibre6"/> convenerunt in unum.<br class="calibre6"/>
<span id="x47_6" class="vn">6</span> Ipsi videntes, sic admirati sunt,<br class="calibre6"/> conturbati sunt, commoti sunt.<br class="calibre6"/>
<span id="x47_7" class="vn">7</span> Tremor apprehendit eos ;<br class="calibre6"/> ibi dolores ut parturientis :<br class="calibre6"/>
<span id="x47_8" class="vn">8</span> in spiritu vehementi conteres naves Tharsis.<br class="calibre6"/>
<span id="x47_9" class="vn">9</span> Sicut audivimus, sic vidimus,<br class="calibre6"/> in civitate Domini virtutum, in civitate Dei nostri :<br class="calibre6"/> Deus fundavit eam in æternum.<br class="calibre6"/>
<span id="x47_10" class="vn">10</span> Suscepimus, Deus, misericordiam tuam<br class="calibre6"/> in medio templi tui.<br class="calibre6"/>
<span id="x47_11" class="vn">11</span> Secundum nomen tuum, Deus,<br class="calibre6"/> sic et laus tua in fines terræ ;<br class="calibre6"/> justitia plena est dextera tua.<br class="calibre6"/>
<span id="x47_12" class="vn">12</span> Lætetur mons Sion,<br class="calibre6"/> et exsultent filiæ Judæ,<br class="calibre6"/> propter judicia tua, Domine.<br class="calibre6"/>
<span id="x47_13" class="vn">13</span> Circumdate Sion, et complectimini eam ;<br class="calibre6"/> narrate in turribus ejus.<br class="calibre6"/>
<span id="x47_14" class="vn">14</span> Ponite corda vestra in virtute ejus,<br class="calibre6"/> et distribuite domos ejus, ut enarretis in progenie altera.<br class="calibre6"/>
<span id="x47_15" class="vn">15</span> Quoniam hic est Deus,<br class="calibre6"/> Deus noster in æternum, et in sæculum sæculi :<br class="calibre6"/> ipse reget nos in sæcula.</div>
</div><div class="calibre5" id="calibre_pb_47"></div></body></html>
