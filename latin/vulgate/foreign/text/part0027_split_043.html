<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c43" id="c43"><span class="chapter-num">43</span></a><div class="poetry"> <span id="x43_1" class="vn">1</span> Et nunc hæc dicit Dominus<br class="calibre6"/> creans te, Jacob,<br class="calibre6"/> et formans te, Israël :<br class="calibre6"/> Noli timere, quia redemi te,<br class="calibre6"/> et vocavi te nomine tuo : meus es tu.<br class="calibre6"/>
<span id="x43_2" class="vn">2</span> Cum transieris per aquas, tecum ero,<br class="calibre6"/> et flumina non operient te ;<br class="calibre6"/> cum ambulaveris in igne, non combureris, et flamma non ardebit in te.<br class="calibre6"/>
<span id="x43_3" class="vn">3</span> Quia ego Dominus Deus tuus,<br class="calibre6"/> Sanctus Israël, salvator tuus,<br class="calibre6"/> dedi propitiationem tuam Ægyptum,<br class="calibre6"/> Æthopiam, et Saba, pro te.<br class="calibre6"/>
<span id="x43_4" class="vn">4</span> Ex quo honorabilis factus es in oculis meis,<br class="calibre6"/> et gloriosus, ego dilexi te,<br class="calibre6"/> et dabo homines pro te,<br class="calibre6"/> et populos pro anima tua.<br class="calibre6"/>
<span id="x43_5" class="vn">5</span> Noli timere, quia ego tecum sum ;<br class="calibre6"/> ab oriente adducam semen tuum,<br class="calibre6"/> et ab occidente congregabo te.<br class="calibre6"/>
<span id="x43_6" class="vn">6</span> Dicam aquiloni : Da ;<br class="calibre6"/> et austro : Noli prohibere :<br class="calibre6"/> affer filios meos de longinquo,<br class="calibre6"/> et filias meas ab extremis terræ.<br class="calibre6"/>
<span id="x43_7" class="vn">7</span> Et omnem qui invocat nomen meum,<br class="calibre6"/> in gloriam meam creavi eum, formavi eum, et feci eum.<br class="calibre6"/>
<span id="x43_8" class="vn">8</span> Educ foras populum cæcum, et oculos habentem ;<br class="calibre6"/> surdum, et aures ei sunt.<br class="calibre6"/>
<span id="x43_9" class="vn">9</span> Omnes gentes congregatæ sunt simul,<br class="calibre6"/> et collectæ sunt tribus.<br class="calibre6"/> Quis in vobis annuntiet istud,<br class="calibre6"/> et quæ prima sunt audire nos faciet ?<br class="calibre6"/> Dent testes eorum, justificentur,<br class="calibre6"/> et audiant, et dicant : Vere.<br class="calibre6"/>
<span id="x43_10" class="vn">10</span> Vos testes mei, dicit Dominus,<br class="calibre6"/> et servus meus quem elegi :<br class="calibre6"/> ut sciatis, et credatis mihi,<br class="calibre6"/> et intelligatis quia ego ipse sum ;<br class="calibre6"/> ante me non est formatus Deus,<br class="calibre6"/> et post me non erit.<br class="calibre6"/>
<span id="x43_11" class="vn">11</span> Ego sum, ego sum Dominus,<br class="calibre6"/> et non est absque me salvator.<br class="calibre6"/>
<span id="x43_12" class="vn">12</span> Ego annuntiavi, et salvavi ; auditum feci,<br class="calibre6"/> et non fuit in vobis alienus :<br class="calibre6"/> vos testes mei, dicit Dominus,<br class="calibre6"/> et ego Deus.<br class="calibre6"/>
<span id="x43_13" class="vn">13</span> Et ab initio ego ipse,<br class="calibre6"/> et non est qui de manu mea eruat.<br class="calibre6"/> Operabor, et quis avertet illud ?</div><br class="calibre6"/><br class="calibre6"/>
<div class="poetry"><span id="x43_14" class="vn">14</span> Hæc dicit Dominus, redemptor vester,<br class="calibre6"/> Sanctus Israël :<br class="calibre6"/> Propter vos misi in Babylonem,<br class="calibre6"/> et detraxi vectes universos,<br class="calibre6"/> et Chaldæos in navibus suis gloriantes.<br class="calibre6"/>
<span id="x43_15" class="vn">15</span> Ego Dominus, Sanctus vester,<br class="calibre6"/> creans Israël, rex vester.<br class="calibre6"/>
<span id="x43_16" class="vn">16</span> Hæc dicit Dominus,<br class="calibre6"/> qui dedit in mari viam,<br class="calibre6"/> et in aquis torrentibus semitam ;<br class="calibre6"/>
<span id="x43_17" class="vn">17</span> qui eduxit quadrigam et equum,<br class="calibre6"/> agmen et robustum :<br class="calibre6"/> simul obdormierunt, nec resurgent ;<br class="calibre6"/> contriti sunt quasi linum, et extincti sunt.<br class="calibre6"/>
<span id="x43_18" class="vn">18</span> Ne memineritis priorum,<br class="calibre6"/> et antiqua ne intueamini.<br class="calibre6"/>
<span id="x43_19" class="vn">19</span> Ecce ego facio nova,<br class="calibre6"/> et nunc orientur, utique cognoscetis ea :<br class="calibre6"/> ponam in deserto viam,<br class="calibre6"/> et in invio flumina.<br class="calibre6"/>
<span id="x43_20" class="vn">20</span> Glorificabit me bestia agri,<br class="calibre6"/> dracones, et struthiones :<br class="calibre6"/> quia dedi in deserto aquas,<br class="calibre6"/> flumina in invio,<br class="calibre6"/> ut darem potum populo meo, electo meo.<br class="calibre6"/>
<span id="x43_21" class="vn">21</span> Populum istum formavi mihi :<br class="calibre6"/> laudem meam narrabit.</div><br class="calibre6"/><br class="calibre6"/>
<div class="poetry"><span id="x43_22" class="vn">22</span> Non me invocasti, Jacob,<br class="calibre6"/> nec laborasti in me, Israël.<br class="calibre6"/>
<span id="x43_23" class="vn">23</span> Non obtulisti mihi arietem holocausti tui,<br class="calibre6"/> et victimis tuis non glorificasti me ;<br class="calibre6"/> non te servire feci in oblatione,<br class="calibre6"/> nec laborem tibi præbui in thure.<br class="calibre6"/>
<span id="x43_24" class="vn">24</span> Non emisti mihi argento calamum,<br class="calibre6"/> et adipe victimarum tuarum non inebriasti me :<br class="calibre6"/> verumtamen servire me fecisti in peccatis tuis ;<br class="calibre6"/> præbuisti mihi laborem in iniquitatibus tuis.<br class="calibre6"/>
<span id="x43_25" class="vn">25</span> Ego sum, ego sum ipse qui deleo iniquitates tuas propter me,<br class="calibre6"/> et peccatorum tuorum non recordabor.<br class="calibre6"/>
<span id="x43_26" class="vn">26</span> Reduc me in memoriam, et judicemur simul :<br class="calibre6"/> narra si quid habes ut justificeris.<br class="calibre6"/>
<span id="x43_27" class="vn">27</span> Pater tuus primus peccavit,<br class="calibre6"/> et interpretes tui prævaricati sunt in me :<br class="calibre6"/>
<span id="x43_28" class="vn">28</span> et contaminavi principes sanctos ;<br class="calibre6"/> dedi ad internecionem Jacob,<br class="calibre6"/> et Israël in blasphemiam.</div>
</div><div class="calibre5" id="calibre_pb_43"></div></body></html>
