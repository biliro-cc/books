<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Michæa - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Verbum Domini, quod factum est ad Michæam Morasthiten, in diebus Joathan, Achaz, et Ezechiæ, regum Juda, quod vidit super Samariam et Jerusalem.<br class="calibre6"/><br class="calibre6"/>
<div class="poetry"><span id="x1_2" class="vn">2</span> Audite, populi omnes,<br class="calibre6"/> et attendat terra, et plenitudo ejus :<br class="calibre6"/> et sit Dominus Deus vobis in testem,<br class="calibre6"/> Dominus de templo sancto suo.<br class="calibre6"/>
<span id="x1_3" class="vn">3</span> Quia ecce Dominus egredietur de loco suo,<br class="calibre6"/> et descendet, et calcabit super excelsa terræ.<br class="calibre6"/>
<span id="x1_4" class="vn">4</span> Et consumentur montes subtus eum,<br class="calibre6"/> et valles scindentur sicut cera a facie ignis,<br class="calibre6"/> et sicut aquæ quæ decurrunt in præceps.<br class="calibre6"/>
<span id="x1_5" class="vn">5</span> In scelere Jacob omne istud,<br class="calibre6"/> et in peccatis domus Israël.<br class="calibre6"/> Quod scelus Jacob ? nonne Samaria ?<br class="calibre6"/> et quæ excelsa Judæ ? nonne Jerusalem ?<br class="calibre6"/>
<span id="x1_6" class="vn">6</span> Et ponam Samariam quasi acervum lapidum in agro,<br class="calibre6"/> cum plantatur vinea ;<br class="calibre6"/> et detraham in vallem lapides ejus,<br class="calibre6"/> et fundamenta ejus revelabo.<br class="calibre6"/>
<span id="x1_7" class="vn">7</span> Et omnia sculptilia ejus concidentur,<br class="calibre6"/> et omnes mercedes ejus comburentur igne,<br class="calibre6"/> et omnia idola ejus ponam in perditionem,<br class="calibre6"/> quia de mercedibus meretricis congregata sunt,<br class="calibre6"/> et usque ad mercedem meretricis revertentur.<br class="calibre6"/>
<span id="x1_8" class="vn">8</span> Super hoc plangam, et ululabo ;<br class="calibre6"/> vadam spoliatus, et nudus ;<br class="calibre6"/> faciam planctum velut draconum,<br class="calibre6"/> et luctum quasi struthionum :<br class="calibre6"/>
<span id="x1_9" class="vn">9</span> quia desperata est plaga ejus,<br class="calibre6"/> quia venit usque ad Judam ;<br class="calibre6"/> tetigit portam populi mei usque ad Jerusalem.<br class="calibre6"/>
<span id="x1_10" class="vn">10</span> In Geth nolite annuntiare ;<br class="calibre6"/> lacrimis ne ploretis ;<br class="calibre6"/> in domo pulveris pulvere vos conspergite.<br class="calibre6"/>
<span id="x1_11" class="vn">11</span> Et transite vobis, habitatio pulchra, confusa ignominia :<br class="calibre6"/> non est egressa quæ habitat in exitu :<br class="calibre6"/> planctum domus vicina accipiet ex vobis, quæ stetit sibimet.<br class="calibre6"/>
<span id="x1_12" class="vn">12</span> Quia infirmata est in bonum,<br class="calibre6"/> quæ habitat in amaritudinibus ;<br class="calibre6"/> quia descendit malum a Domino in portam Jerusalem.<br class="calibre6"/>
<span id="x1_13" class="vn">13</span> Tumultus quadrigæ stuporis habitanti Lachis :<br class="calibre6"/> principium peccati est filiæ Sion,<br class="calibre6"/> quia in te inventa sunt scelera Israël.<br class="calibre6"/>
<span id="x1_14" class="vn">14</span> Propterea dabit emissarios super hæreditatem Geth,<br class="calibre6"/> domus mendacii in deceptionem regibus Israël.<br class="calibre6"/>
<span id="x1_15" class="vn">15</span> Adhuc hæredem adducam tibi quæ habitas in Maresa ;<br class="calibre6"/> usque ad Odollam veniet gloria Israël.<br class="calibre6"/>
<span id="x1_16" class="vn">16</span> Decalvare, et tondere super filios deliciarum tuarum ;<br class="calibre6"/> dilata calvitium tuum sicut aquila,<br class="calibre6"/> quoniam captivi ducti sunt ex te.</div>
</div><div class="calibre5" id="calibre_pb_1"></div></body></html>
