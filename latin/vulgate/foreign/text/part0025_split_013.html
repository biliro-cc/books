<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a><div class="poetry"> <span id="x13_1" class="vn">1</span> Vani autem sunt omnes homines<br class="calibre6"/> in quibus non subest scientia Dei ;<br class="calibre6"/> et de his quæ videntur bona,<br class="calibre6"/> non potuerunt intelligere eum qui est,<br class="calibre6"/> neque operibus attendentes agnoverunt quis esset artifex :<br class="calibre6"/>
<span id="x13_2" class="vn">2</span> sed aut ignem, aut spiritum, aut citatum aërem,<br class="calibre6"/> aut gyrum stellarum, aut nimiam aquam, aut solem et lunam,<br class="calibre6"/> rectores orbis terrarum deos putaverunt.<br class="calibre6"/>
<span id="x13_3" class="vn">3</span> Quorum si specie delectati, deos putaverunt,<br class="calibre6"/> sciant quanto his dominator eorum speciosior est :<br class="calibre6"/> speciei enim generator hæc omnia constituit.<br class="calibre6"/>
<span id="x13_4" class="vn">4</span> Aut si virtutem et opera eorum mirati sunt,<br class="calibre6"/> intelligant ab illis quoniam qui hæc fecit fortior est illis :<br class="calibre6"/>
<span id="x13_5" class="vn">5</span> a magnitudine enim speciei et creaturæ<br class="calibre6"/> cognoscibiliter poterit creator horum videri.<br class="calibre6"/>
<span id="x13_6" class="vn">6</span> Sed tamen adhuc in his minor est querela ;<br class="calibre6"/> et hi enim fortasse errant,<br class="calibre6"/> Deum quærentes, et volentes invenire.<br class="calibre6"/>
<span id="x13_7" class="vn">7</span> Etenim cum in operibus illius conversentur inquirunt,<br class="calibre6"/> et persuasum habent quoniam bona sunt quæ videntur.<br class="calibre6"/>
<span id="x13_8" class="vn">8</span> Iterum autem nec his debet ignosci.<br class="calibre6"/>
<span id="x13_9" class="vn">9</span> Si enim tantum potuerunt scire<br class="calibre6"/> ut possent æstimare sæculum,<br class="calibre6"/> quomodo hujus Dominum non facilius invenerunt ?</div><br class="calibre6"/><br class="calibre6"/>
<div class="poetry"><span id="x13_10" class="vn">10</span> Infelices autem sunt,<br class="calibre6"/> et inter mortuos spes illorum est,<br class="calibre6"/> qui appellaverunt deos opera manuum hominum :<br class="calibre6"/> aurum et argentum, artis inventionem,<br class="calibre6"/> et similitudines animalium, aut lapidem inutilem,<br class="calibre6"/> opus manus antiquæ.<br class="calibre6"/>
<span id="x13_11" class="vn">11</span> Aut si quis artifex faber de silva lignum rectum secuerit,<br class="calibre6"/> et hujus docte eradat omnem corticem,<br class="calibre6"/> et arte sua usus<br class="calibre6"/> diligenter fabricet vas utile in conversationem vitæ ;<br class="calibre6"/>
<span id="x13_12" class="vn">12</span> reliquiis autem ejus operis<br class="calibre6"/> ad præparationem escæ abutatur,<br class="calibre6"/>
<span id="x13_13" class="vn">13</span> et reliquum horum quod ad nullos usus facit,<br class="calibre6"/> lignum curvum et vorticibus plenum<br class="calibre6"/> sculpat diligenter per vacuitatem suam,<br class="calibre6"/> et per scientiam suæ artis figuret illud,<br class="calibre6"/> et assimilet illud imagini hominis,<br class="calibre6"/>
<span id="x13_14" class="vn">14</span> aut alicui ex animalibus illud comparet :<br class="calibre6"/> perliniens rubrica, et rubicundum faciens fuco colorem illius,<br class="calibre6"/> et omnem maculam quæ in illo est perliniens ;<br class="calibre6"/>
<span id="x13_15" class="vn">15</span> et faciat ei dignam habitationem,<br class="calibre6"/> et in pariete ponens illud,<br class="calibre6"/> et confirmans ferro
<span id="x13_16" class="vn">16</span> ne forte cadat,<br class="calibre6"/> prospiciens illi :<br class="calibre6"/> sciens quoniam non potest adjuvare se :<br class="calibre6"/> imago enim est, et opus est illi adjutorium.<br class="calibre6"/>
<span id="x13_17" class="vn">17</span> Et de substantia sua, et de filiis suis,<br class="calibre6"/> et de nuptiis votum faciens inquirit :<br class="calibre6"/> non erubescit loqui cum illo qui sine anima est.<br class="calibre6"/>
<span id="x13_18" class="vn">18</span> Et pro sanitate quidem infirmum deprecatur,<br class="calibre6"/> et pro vita rogat mortuum,<br class="calibre6"/> et in adjutorium inutilem invocat.<br class="calibre6"/>
<span id="x13_19" class="vn">19</span> Et pro itinere petit ab eo qui ambulare non potest ;<br class="calibre6"/> et de acquirendo, et de operando,<br class="calibre6"/> et de omnium rerum eventu,<br class="calibre6"/> petit ab eo qui in omnibus est inutilis.</div>
</div><div class="calibre5" id="calibre_pb_13"></div></body></html>
