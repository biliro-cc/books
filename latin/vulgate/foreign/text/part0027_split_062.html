<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c62" id="c62"><span class="chapter-num">62</span></a><div class="poetry"> <span id="x62_1" class="vn">1</span> Propter Sion non tacebo,<br class="calibre6"/> et propter Jerusalem non quiescam,<br class="calibre6"/> donec egrediatur ut splendor justus ejus,<br class="calibre6"/> et salvator ejus ut lampas accendatur.<br class="calibre6"/>
<span id="x62_2" class="vn">2</span> Et videbunt gentes justum tuum,<br class="calibre6"/> et cuncti reges inclytum tuum ;<br class="calibre6"/> et vocabitur tibi nomen novum,<br class="calibre6"/> quod os Domini nominabit.<br class="calibre6"/>
<span id="x62_3" class="vn">3</span> Et eris corona gloriæ in manu Domini,<br class="calibre6"/> et diadema regni in manu Dei tui.<br class="calibre6"/>
<span id="x62_4" class="vn">4</span> Non vocaberis ultra Derelicta,<br class="calibre6"/> et terra tua non vocabitur amplius Desolata ;<br class="calibre6"/> sed vocaberis, Voluntas mea in ea,<br class="calibre6"/> et terra tua Inhabitata,<br class="calibre6"/> quia complacuit Domino in te,<br class="calibre6"/> et terra tua inhabitabitur.<br class="calibre6"/>
<span id="x62_5" class="vn">5</span> Habitabit enim juvenis cum virgine,<br class="calibre6"/> et habitabunt in te filii tui ;<br class="calibre6"/> et gaudebit sponsus super sponsam,<br class="calibre6"/> et gaudebit super te Deus tuus.<br class="calibre6"/>
<span id="x62_6" class="vn">6</span> Super muros tuos, Jerusalem, constitui custodes ;<br class="calibre6"/> tota die et tota nocte<br class="calibre6"/> in perpetuum non tacebunt.<br class="calibre6"/> Qui reminiscimini Domini, ne taceatis,<br class="calibre6"/>
<span id="x62_7" class="vn">7</span> et ne detis silentium ei,<br class="calibre6"/> donec stabiliat et donec ponat Jerusalem<br class="calibre6"/> laudem in terra.<br class="calibre6"/>
<span id="x62_8" class="vn">8</span> Juravit Dominus in dextera sua,<br class="calibre6"/> et in brachio fortitudinis suæ :<br class="calibre6"/> Si dedero triticum tuum ultra<br class="calibre6"/> cibum inimicis tuis ;<br class="calibre6"/> et si biberint filii alieni vinum tuum<br class="calibre6"/> in quo laborasti.<br class="calibre6"/>
<span id="x62_9" class="vn">9</span> Quia qui congregant illud, comedent,<br class="calibre6"/> et laudabunt Dominum ;<br class="calibre6"/> et qui comportant illud, bibent<br class="calibre6"/> in atriis sanctis meis.<br class="calibre6"/>
<span id="x62_10" class="vn">10</span> Transite, transite per portas,<br class="calibre6"/> præparate viam populo :<br class="calibre6"/> planum facite iter, eligite lapides,<br class="calibre6"/> et elevate signum ad populos.<br class="calibre6"/>
<span id="x62_11" class="vn">11</span> Ecce Dominus auditum fecit<br class="calibre6"/> in extremis terræ :<br class="calibre6"/> Dicite filiæ Sion :<br class="calibre6"/> Ecce Salvator tuus venit ;<br class="calibre6"/> ecce merces ejus cum eo,<br class="calibre6"/> et opus ejus coram illo.<br class="calibre6"/>
<span id="x62_12" class="vn">12</span> Et vocabunt eos, Populus sanctus,<br class="calibre6"/> redempti a Domino ;<br class="calibre6"/> tu autem vocaberis, Quæsita civitas,<br class="calibre6"/> et non Derelicta.</div>
</div><div class="calibre5" id="calibre_pb_62"></div></body></html>
