<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a><div class="poetry"> <span id="x6_1" class="vn">1</span> Confortamini, filii Benjamin, in medio Jerusalem :<br class="calibre6"/> et in Thecua clangite buccina,<br class="calibre6"/> et super Bethacarem levate vexillum,<br class="calibre6"/> quia malum visum est ab aquilone,<br class="calibre6"/> et contritio magna.<br class="calibre6"/>
<span id="x6_2" class="vn">2</span> Speciosæ et delicatæ assimilavi filiam Sion.<br class="calibre6"/>
<span id="x6_3" class="vn">3</span> Ad eam venient pastores et greges eorum ;<br class="calibre6"/> fixerunt in ea tentoria in circuitu :<br class="calibre6"/> pascet unusquisque eos qui sub manu sua sunt.<br class="calibre6"/>
<span id="x6_4" class="vn">4</span> Sanctificate super eam bellum :<br class="calibre6"/> consurgite, et ascendamus in meridie :<br class="calibre6"/> væ nobis, quia declinavit dies ;<br class="calibre6"/> quia longiores factæ sunt umbræ vesperi !<br class="calibre6"/>
<span id="x6_5" class="vn">5</span> Surgite, et ascendamus in nocte,<br class="calibre6"/> et dissipemus domus ejus.<br class="calibre6"/>
<span id="x6_6" class="vn">6</span> Quia hæc dicit Dominus exercituum :<br class="calibre6"/> Cædite lignum ejus,<br class="calibre6"/> et fundite circa Jerusalem aggerem.<br class="calibre6"/> Hæc est civitas visitationis :<br class="calibre6"/> omnis calumnia in medio ejus.<br class="calibre6"/>
<span id="x6_7" class="vn">7</span> Sicut frigidam fecit cisterna aquam suam,<br class="calibre6"/> sic frigidam fecit malitiam suam.<br class="calibre6"/> Iniquitas et vastitas audietur in ea,<br class="calibre6"/> coram me semper infirmitas et plaga.<br class="calibre6"/>
<span id="x6_8" class="vn">8</span> Erudire, Jerusalem,<br class="calibre6"/> ne forte recedat anima mea a te ;<br class="calibre6"/> ne forte ponam te desertam,<br class="calibre6"/> terram inhabitabilem.<br class="calibre6"/>
<span id="x6_9" class="vn">9</span> Hæc dicit Dominus exercituum :<br class="calibre6"/> Usque ad racemum colligent quasi in vinea reliquias Israël.<br class="calibre6"/> Converte manum tuam quasi vindemiator ad cartallum.<br class="calibre6"/>
<span id="x6_10" class="vn">10</span> Cui loquar, et quem contestabor ut audiat ?<br class="calibre6"/> ecce incircumcisæ aures eorum,<br class="calibre6"/> et audire non possunt :<br class="calibre6"/> ecce verbum Domini factum est eis in opprobrium,<br class="calibre6"/> et non suscipient illud.<br class="calibre6"/>
<span id="x6_11" class="vn">11</span> Idcirco furore Domini plenus sum ;<br class="calibre6"/> laboravi sustinens.<br class="calibre6"/> Effunde super parvulum foris,<br class="calibre6"/> et super consilium juvenum simul :<br class="calibre6"/> vir enim cum muliere capietur ;<br class="calibre6"/> senex cum pleno dierum.<br class="calibre6"/>
<span id="x6_12" class="vn">12</span> Et transibunt domus eorum ad alteros,<br class="calibre6"/> agri et uxores pariter,<br class="calibre6"/> quia extendam manum meam super habitantes terram, dicit Dominus :<br class="calibre6"/>
<span id="x6_13" class="vn">13</span> a minore quippe usque ad majorem<br class="calibre6"/> omnes avaritiæ student,<br class="calibre6"/> et a propheta usque ad sacerdotem<br class="calibre6"/> cuncti faciunt dolum.<br class="calibre6"/>
<span id="x6_14" class="vn">14</span> Et curabant contritionem filiæ populi mei cum ignominia,<br class="calibre6"/> dicentes : Pax, pax !<br class="calibre6"/> et non erat pax.<br class="calibre6"/>
<span id="x6_15" class="vn">15</span> Confusi sunt, quia abominationem fecerunt :<br class="calibre6"/> quin potius confusione non sunt confusi,<br class="calibre6"/> et erubescere nescierunt.<br class="calibre6"/> Quam ob rem cadent inter ruentes :<br class="calibre6"/> in tempore visitationis suæ corruent, dicit Dominus.<br class="calibre6"/>
<span id="x6_16" class="vn">16</span> Hæc dicit Dominus :<br class="calibre6"/> State super vias, et videte,<br class="calibre6"/> et interrogate de semitis antiquis quæ sit via bona,<br class="calibre6"/> et ambulate in ea :<br class="calibre6"/> et invenietis refrigerium animabus vestris.<br class="calibre6"/> Et dixerunt : Non ambulabimus.<br class="calibre6"/>
<span id="x6_17" class="vn">17</span> Et constitui super vos speculatores :<br class="calibre6"/> Audite vocem tubæ.<br class="calibre6"/> Et dixerunt : Non audiemus.<br class="calibre6"/>
<span id="x6_18" class="vn">18</span> Ideo audite, gentes,<br class="calibre6"/> et cognosce, congregatio,<br class="calibre6"/> quanta ego faciam eis.<br class="calibre6"/>
<span id="x6_19" class="vn">19</span> Audi, terra :<br class="calibre6"/> ecce ego adducam mala super populum istum,<br class="calibre6"/> fructum cogitationum ejus :<br class="calibre6"/> quia verba mea non audierunt,<br class="calibre6"/> et legem meam projecerunt.<br class="calibre6"/>
<span id="x6_20" class="vn">20</span> Ut quid mihi thus de Saba affertis,<br class="calibre6"/> et calamum suave olentem de terra longinqua ?<br class="calibre6"/> Holocautomata vestra non sunt accepta,<br class="calibre6"/> et victimæ vestræ non placuerunt mihi.<br class="calibre6"/>
<span id="x6_21" class="vn">21</span> Propterea hæc dicit Dominus :<br class="calibre6"/> Ecce ego dabo in populum istum ruinas :<br class="calibre6"/> et ruent in eis patres et filii simul ;<br class="calibre6"/> vicinus et proximus peribunt.<br class="calibre6"/>
<span id="x6_22" class="vn">22</span> Hæc dicit Dominus :<br class="calibre6"/> Ecce populus venit de terra aquilonis,<br class="calibre6"/> et gens magna consurget a finibus terræ.<br class="calibre6"/>
<span id="x6_23" class="vn">23</span> Sagittam et scutum arripiet :<br class="calibre6"/> crudelis est et non miserebitur.<br class="calibre6"/> Vox ejus quasi mare sonabit :<br class="calibre6"/> et super equos ascendent,<br class="calibre6"/> præparati quasi vir ad prælium<br class="calibre6"/> adversum te, filia Sion.<br class="calibre6"/>
<span id="x6_24" class="vn">24</span> Audivimus famam ejus ;<br class="calibre6"/> dissolutæ sunt manus nostræ :<br class="calibre6"/> tribulatio apprehendit nos,<br class="calibre6"/> dolores ut parturientem.<br class="calibre6"/>
<span id="x6_25" class="vn">25</span> Nolite exire ad agros,<br class="calibre6"/> et in via ne ambuletis,<br class="calibre6"/> quoniam gladius inimici,<br class="calibre6"/> pavor in circuitu.<br class="calibre6"/>
<span id="x6_26" class="vn">26</span> Filia populi mei, accingere cilicio,<br class="calibre6"/> et conspergere cinere :<br class="calibre6"/> luctum unigeniti fac tibi,<br class="calibre6"/> planctum amarum,<br class="calibre6"/> quia repente veniet vastator super nos.<br class="calibre6"/>
<span id="x6_27" class="vn">27</span> Probatorem dedi te in populo meo robustum :<br class="calibre6"/> et scies, et probabis viam eorum.<br class="calibre6"/>
<span id="x6_28" class="vn">28</span> Omnes isti principes declinantes,<br class="calibre6"/> ambulantes fraudulenter,<br class="calibre6"/> æs et ferrum :<br class="calibre6"/> universi corrupti sunt.<br class="calibre6"/>
<span id="x6_29" class="vn">29</span> Defecit sufflatorium ;<br class="calibre6"/> in igne consumptum est plumbum :<br class="calibre6"/> frustra conflavit conflator,<br class="calibre6"/> malitiæ enim eorum non sunt consumptæ.<br class="calibre6"/>
<span id="x6_30" class="vn">30</span> Argentum reprobum vocate eos,<br class="calibre6"/> quia Dominus projecit illos.</div>
</div><div class="calibre5" id="calibre_pb_6"></div></body></html>
