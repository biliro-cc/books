<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Apocalypsis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Et angelo ecclesiæ Sardis scribe : Hæc dicit qui habet septem spiritus Dei, et septem stellas : Scio opera tua, quia nomen habes quod vivas, et mortuus es.
<span id="x3_2" class="vn">2</span> Esto vigilans, et confirma cetera, quæ moritura erant. Non enim invenio opera tua plena coram Deo meo.
<span id="x3_3" class="vn">3</span> In mente ergo habe qualiter acceperis, et audieris, et serva, et pœnitentiam age. Si ergo non vigilaveris, veniam ad te tamquam fur et nescies qua hora veniam ad te.
<span id="x3_4" class="vn">4</span> Sed habes pauca nomina in Sardis qui non inquinaverunt vestimenta sua : et ambulabunt mecum in albis, quia digni sunt.
<span id="x3_5" class="vn">5</span> Qui vicerit, sic vestietur vestimentis albis, et non delebo nomen ejus de libro vitæ, et confitebor nomen ejus coram Patre meo, et coram angelis ejus.
<span id="x3_6" class="vn">6</span> Qui habet aurem, audiat quid Spiritus dicat ecclesiis.<br class="calibre6"/><br class="calibre6"/>
<span id="x3_7" class="vn">7</span> Et angelo Philadelphiæ ecclesiæ scribe : Hæc dicit Sanctus et Verus, qui habet clavem David : qui aperit, et nemo claudit : claudit, et nemo aperit :
<span id="x3_8" class="vn">8</span> Scio opera tua. Ecce dedi coram te ostium apertum, quod nemo potest claudere : quia modicam habes virtutem, et servasti verbum meum, et non negasti nomen meum.
<span id="x3_9" class="vn">9</span> Ecce dabo de synagoga Satanæ, qui dicunt se Judæos esse, et non sunt, sed mentiuntur : ecce faciam illos ut veniant, et adorent ante pedes tuos : et scient quia ego dilexi te,
<span id="x3_10" class="vn">10</span> quoniam servasti verbum patientiæ meæ, et ego servabo te ab hora tentationis, quæ ventura est in orbem universum tentare habitantes in terra.
<span id="x3_11" class="vn">11</span> Ecce venio cito : tene quod habes, ut nemo accipiat coronam tuam.
<span id="x3_12" class="vn">12</span> Qui vicerit, faciam illum columnam in templo Dei mei, et foras non egredietur amplius : et scribam super eum nomen Dei mei, et nomen civitatis Dei mei novæ Jerusalem, quæ descendit de cælo a Deo meo, et nomen meum novum.
<span id="x3_13" class="vn">13</span> Qui habet aurem, audiat quid Spiritus dicat ecclesiis.<br class="calibre6"/><br class="calibre6"/>
<span id="x3_14" class="vn">14</span> Et angelo Laodiciæ ecclesiæ scribe : Hæc dicit : Amen, testis fidelis et verus, qui est principium creaturæ Dei.
<span id="x3_15" class="vn">15</span> Scio opera tua : quia neque frigidus es, neque calidus : utinam frigidus esses, aut calidus :
<span id="x3_16" class="vn">16</span> sed quia tepidus es, et nec frigidus, nec calidus, incipiam te evomere ex ore meo :
<span id="x3_17" class="vn">17</span> quia dicis : Quod dives sum, et locupletatus, et nullius egeo : et nescis quia tu es miser, et miserabilis, et pauper, et cæcus, et nudus.
<span id="x3_18" class="vn">18</span> Suadeo tibi emere a me aurum ignitum probatum, ut locuples fias, et vestimentis albis induaris, et non appareat confusio nuditatis tuæ, et collyrio inunge oculos tuos ut videas.
<span id="x3_19" class="vn">19</span> Ego quos amo, arguo, et castigo. Æmulare ergo, et pœnitentiam age.
<span id="x3_20" class="vn">20</span> Ecce sto ad ostium, et pulso : si quis audierit vocem meam, et aperuerit mihi januam, intrabo ad illum, et cœnabo cum illo, et ipse mecum.
<span id="x3_21" class="vn">21</span> Qui vicerit, dabo ei sedere mecum in throno meo : sicut et ego vici, et sedi cum Patre meo in throno ejus.
<span id="x3_22" class="vn">22</span> Qui habet aurem, audiat quid Spiritus dicat ecclesiis.
</div><div class="calibre5" id="calibre_pb_3"></div></body></html>
