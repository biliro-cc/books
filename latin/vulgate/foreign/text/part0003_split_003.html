<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Quod si hostia pacificorum fuerit ejus oblatio, et de bobus voluerit offerre, marem sive feminam, immaculata offeret coram Domino.
<span id="x3_2" class="vn">2</span> Ponetque manum super caput victimæ suæ, quæ immolabitur in introitu tabernaculi testimonii, fundentque filii Aaron sacerdotes sanguinem per altaris circuitum.
<span id="x3_3" class="vn">3</span> Et offerent de hostia pacificorum in oblationem Domino, adipem qui operit vitalia, et quidquid pinguedinis est intrinsecus :
<span id="x3_4" class="vn">4</span> duos renes cum adipe quo teguntur ilia, et reticulum jecoris cum renunculis.
<span id="x3_5" class="vn">5</span> Adolebuntque ea super altare in holocaustum, lignis igne supposito, in oblationem suavissimi odoris Domino.
<span id="x3_6" class="vn">6</span> Si vero de ovibus fuerit ejus oblatio et pacificorum hostia, sive masculum obtulerit, sive feminam, immaculata erunt.
<span id="x3_7" class="vn">7</span> Si agnum obtulerit coram Domino,
<span id="x3_8" class="vn">8</span> ponet manum suam super caput victimæ suæ : quæ immolabitur in vestibulo tabernaculi testimonii : fundentque filii Aaron sanguinem ejus per circuitum altaris.
<span id="x3_9" class="vn">9</span> Et offerent de pacificorum hostia sacrificium Domino : adipem et caudam totam
<span id="x3_10" class="vn">10</span> cum renibus, et pinguedinem quæ operit ventrem atque universa vitalia, et utrumque renunculum cum adipe qui est juxta ilia, reticulumque jecoris cum renunculis.
<span id="x3_11" class="vn">11</span> Et adolebit ea sacerdos super altare in pabulum ignis et oblationis Domini.
<span id="x3_12" class="vn">12</span> Si capra fuerit ejus oblatio, et obtulerit eam Domino,
<span id="x3_13" class="vn">13</span> ponet manum suam super caput ejus : immolabitque eam in introitu tabernaculi testimonii, et fundent filii Aaron sanguinem ejus per altaris circuitum.
<span id="x3_14" class="vn">14</span> Tollentque ex ea in pastum ignis dominici, adipem qui operit ventrem, et qui tegit universa vitalia :
<span id="x3_15" class="vn">15</span> duos renunculos cum reticulo, quod est super eos juxta ilia, et arvinam jecoris cum renunculis :
<span id="x3_16" class="vn">16</span> adolebitque ea super altare sacerdos in alimoniam ignis, et suavissimi odoris. Omnis adeps, Domini erit
<span id="x3_17" class="vn">17</span> jure perpetuo in generationibus, et cunctis habitaculis vestris : nec sanguinem nec adipem omnino comedetis.
</div><div class="calibre5" id="calibre_pb_3"></div></body></html>
