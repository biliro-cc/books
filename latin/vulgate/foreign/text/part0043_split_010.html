<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Petite a Domino pluviam in tempore serotino,<br class="calibre6"/> et Dominus faciet nives :<br class="calibre6"/> et pluviam imbris dabit eis,<br class="calibre6"/> singulis herbam in agro.<br class="calibre6"/>
<span id="x10_2" class="vn">2</span> Quia simulacra locuta sunt inutile,<br class="calibre6"/> et divini viderunt mendacium :<br class="calibre6"/> et somniatores locuti sunt frustra,<br class="calibre6"/> vane consolabantur :<br class="calibre6"/> idcirco abducti sunt quasi grex :<br class="calibre6"/> affligentur, quia non est eis pastor.<br class="calibre6"/>
<span id="x10_3" class="vn">3</span> Super pastores iratus est furor meus,<br class="calibre6"/> et super hircos visitabo :<br class="calibre6"/> quia visitavit Dominus exercituum gregem suum, domum Juda,<br class="calibre6"/> et posuit eos quasi equum gloriæ suæ in bello.<br class="calibre6"/>
<span id="x10_4" class="vn">4</span> Ex ipso angulus, ex ipso paxillus,<br class="calibre6"/> ex ipso arcus prælii,<br class="calibre6"/> ex ipso egredietur omnis exactor simul.<br class="calibre6"/>
<span id="x10_5" class="vn">5</span> Et erunt quasi fortes conculcantes lutum viarum in prælio,<br class="calibre6"/> et bellabunt, quia Dominus cum eis :<br class="calibre6"/> et confundentur ascensores equorum.<br class="calibre6"/>
<span id="x10_6" class="vn">6</span> Et confortabo domum Juda,<br class="calibre6"/> et domum Joseph salvabo :<br class="calibre6"/> et convertam eos, quia miserebor eorum :<br class="calibre6"/> et erunt sicut fuerunt quando non projeceram eos :<br class="calibre6"/> ego enim Dominus Deus eorum, et exaudiam eos.<br class="calibre6"/>
<span id="x10_7" class="vn">7</span> Et erunt quasi fortes Ephraim,<br class="calibre6"/> et lætabitur cor eorum quasi a vino :<br class="calibre6"/> et filii eorum videbunt, et lætabuntur,<br class="calibre6"/> et exsultabit cor eorum in Domino.<br class="calibre6"/>
<span id="x10_8" class="vn">8</span> Sibilabo eis, et congregabo illos,<br class="calibre6"/> quia redemi eos :<br class="calibre6"/> et multiplicabo eos sicut ante fuerant multiplicati.<br class="calibre6"/>
<span id="x10_9" class="vn">9</span> Et seminabo eos in populis,<br class="calibre6"/> et de longe recordabuntur mei :<br class="calibre6"/> et vivent cum filiis suis, et revertentur.<br class="calibre6"/>
<span id="x10_10" class="vn">10</span> Et reducam eos de terra Ægypti,<br class="calibre6"/> et de Assyriis congregabo eos,<br class="calibre6"/> et ad terram Galaad et Libani adducam eos,<br class="calibre6"/> et non invenietur eis locus :<br class="calibre6"/>
<span id="x10_11" class="vn">11</span> et transibit in maris freto,<br class="calibre6"/> et percutiet in mari fluctus,<br class="calibre6"/> et confundentur omnia profunda fluminis :<br class="calibre6"/> et humiliabitur superbia Assur,<br class="calibre6"/> et sceptrum Ægypti recedet.<br class="calibre6"/>
<span id="x10_12" class="vn">12</span> Confortabo eos in Domino,<br class="calibre6"/> et in nomine ejus ambulabunt, dicit Dominus.</div>
</div><div class="calibre5" id="calibre_pb_10"></div></body></html>
