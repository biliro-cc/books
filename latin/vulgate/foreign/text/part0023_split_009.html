<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Omnia hæc tractavi in corde meo,<br class="calibre6"/> ut curiose intelligerem.<br class="calibre6"/> Sunt justi atque sapientes,<br class="calibre6"/> et opera eorum in manu Dei ;<br class="calibre6"/> et tamen nescit homo utrum amore an odio dignus sit.<br class="calibre6"/>
<span id="x9_2" class="vn">2</span> Sed omnia in futurum servantur incerta,<br class="calibre6"/> eo quod universa æque eveniant justo et impio,<br class="calibre6"/> bono et malo, mundo et immundo,<br class="calibre6"/> immolanti victimas et sacrificia contemnenti.<br class="calibre6"/> Sicut bonus, sic et peccator ;<br class="calibre6"/> ut perjurus, ita et ille qui verum dejerat.</div><br class="calibre6"/><br class="calibre6"/>
<div class="poetry"><span id="x9_3" class="vn">3</span> Hoc est pessimum inter omnia quæ sub sole fiunt :<br class="calibre6"/> quia eadem cunctis eveniunt.<br class="calibre6"/> Unde et corda filiorum hominum implentur malitia<br class="calibre6"/> et contemptu in vita sua,<br class="calibre6"/> et post hæc ad inferos deducentur.<br class="calibre6"/>
<span id="x9_4" class="vn">4</span> Nemo est qui semper vivat, et qui hujus rei habeat fiduciam ;<br class="calibre6"/> melior est canis vivus leone mortuo.<br class="calibre6"/>
<span id="x9_5" class="vn">5</span> Viventes enim sciunt se esse morituros ;<br class="calibre6"/> mortui vero nihil noverunt amplius,<br class="calibre6"/> nec habent ultra mercedem,<br class="calibre6"/> quia oblivioni tradita est memoria eorum.<br class="calibre6"/>
<span id="x9_6" class="vn">6</span> Amor quoque, et odium, et invidiæ simul perierunt ;<br class="calibre6"/> nec habent partem in hoc sæculo,<br class="calibre6"/> et in opere quod sub sole geritur.<br class="calibre6"/>
<span id="x9_7" class="vn">7</span> Vade ergo, et comede in lætitia panem tuum,<br class="calibre6"/> et bibe cum gaudio vinum tuum,<br class="calibre6"/> quia Deo placent opera tua.<br class="calibre6"/>
<span id="x9_8" class="vn">8</span> Omni tempore sint vestimenta tua candida,<br class="calibre6"/> et oleum de capite tuo non deficiat.<br class="calibre6"/>
<span id="x9_9" class="vn">9</span> Perfruere vita cum uxore quam diligis,<br class="calibre6"/> cunctis diebus vitæ instabilitatis tuæ,<br class="calibre6"/> qui dati sunt tibi sub sole omni tempore vanitatis tuæ :<br class="calibre6"/> hæc est enim pars in vita<br class="calibre6"/> et in labore tuo quo laboras sub sole.<br class="calibre6"/>
<span id="x9_10" class="vn">10</span> Quodcumque facere potest manus tua,<br class="calibre6"/> instanter operare,<br class="calibre6"/> quia nec opus, nec ratio, nec sapientia, nec scientia<br class="calibre6"/> erunt apud inferos, quo tu properas.</div><br class="calibre6"/><br class="calibre6"/>
<div class="poetry"><span id="x9_11" class="vn">11</span> Verti me ad aliud, et vidi sub sole<br class="calibre6"/> nec velocium esse cursum,<br class="calibre6"/> nec fortium bellum,<br class="calibre6"/> nec sapientium panem,<br class="calibre6"/> nec doctorum divitias,<br class="calibre6"/> nec artificum gratiam ;<br class="calibre6"/> sed tempus casumque in omnibus.<br class="calibre6"/>
<span id="x9_12" class="vn">12</span> Nescit homo finem suum ;<br class="calibre6"/> sed sicut pisces capiuntur hamo,<br class="calibre6"/> et sicut aves laqueo comprehenduntur,<br class="calibre6"/> sic capiuntur homines in tempore malo,<br class="calibre6"/> cum eis extemplo supervenerit.<br class="calibre6"/>
<span id="x9_13" class="vn">13</span> Hanc quoque sub sole vidi sapientiam,<br class="calibre6"/> et probavi maximam :<br class="calibre6"/>
<span id="x9_14" class="vn">14</span> civitas parva, et pauci in ea viri ;<br class="calibre6"/> venit contra eam rex magnus, et vallavit eam,<br class="calibre6"/> exstruxitque munitiones per gyrum, et perfecta est obsidio.<br class="calibre6"/>
<span id="x9_15" class="vn">15</span> Inventusque est in ea vir pauper et sapiens,<br class="calibre6"/> et liberavit urbem per sapientiam suam ;<br class="calibre6"/> et nullus deinceps recordatus est hominis illius pauperis.<br class="calibre6"/>
<span id="x9_16" class="vn">16</span> Et dicebam ego meliorem esse sapientiam fortitudine.<br class="calibre6"/> Quomodo ergo sapientia pauperis contempta est,<br class="calibre6"/> et verba ejus non sunt audita ?<br class="calibre6"/>
<span id="x9_17" class="vn">17</span> Verba sapientium audiuntur in silentio,<br class="calibre6"/> plus quam clamor principis inter stultos.<br class="calibre6"/>
<span id="x9_18" class="vn">18</span> Melior est sapientia quam arma bellica ;<br class="calibre6"/> et qui in uno peccaverit, multa bona perdet.</div>
</div><div class="calibre5" id="calibre_pb_9"></div></body></html>
