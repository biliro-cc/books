<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Galatas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> O insensati Galatæ, quis vos fascinavit non obedire veritati, ante quorum oculos Jesus Christus præscriptus est, in vobis crucifixus ?
<span id="x3_2" class="vn">2</span> Hoc solum a vobis volo discere : ex operibus legis Spiritum accepistis, an ex auditu fidei ?
<span id="x3_3" class="vn">3</span> sic stulti estis, ut cum Spiritu cœperitis, nunc carne consummemini ?
<span id="x3_4" class="vn">4</span> tanta passi estis sine causa ? si tamen sine causa.
<span id="x3_5" class="vn">5</span> Qui ergo tribuit vobis Spiritum, et operatur virtutes in vobis : ex operibus legis, an ex auditu fidei ?<br class="calibre6"/><br class="calibre6"/>
<span id="x3_6" class="vn">6</span> Sicut scriptum est : Abraham credidit Deo, et reputatum est illi ad justitiam :
<span id="x3_7" class="vn">7</span> cognoscite ergo quia qui ex fide sunt, ii sunt filii Abrahæ.
<span id="x3_8" class="vn">8</span> Providens autem Scriptura quia ex fide justificat gentes Deus, prænuntiavit Abrahæ : Quia benedicentur in te omnes gentes.
<span id="x3_9" class="vn">9</span> Igitur qui ex fide sunt, benedicentur cum fideli Abraham.
<span id="x3_10" class="vn">10</span> Quicumque enim ex operibus legis sunt, sub maledicto sunt. Scriptum est enim : Maledictus omnis qui non permanserit in omnibus quæ scripta sunt in libro legis ut faciat ea.
<span id="x3_11" class="vn">11</span> Quoniam autem in lege nemo justificatur apud Deum, manifestum est : quia justus ex fide vivit.
<span id="x3_12" class="vn">12</span> Lex autem non est ex fide, sed : Qui fecerit ea, vivet in illis.
<span id="x3_13" class="vn">13</span> Christus nos redemit de maledicto legis, factus pro nobis maledictum : quia scriptum est : Maledictus omnis qui pendet in ligno :
<span id="x3_14" class="vn">14</span> ut in gentibus benedictio Abrahæ fieret in Christo Jesu, ut pollicitationem Spiritus accipiamus per fidem.<br class="calibre6"/><br class="calibre6"/>
<span id="x3_15" class="vn">15</span> Fratres (secundum hominem dico) tamen hominis confirmatum testamentum nemo spernit, aut superordinat.
<span id="x3_16" class="vn">16</span> Abrahæ dictæ sunt promissiones, et semini ejus. Non dicit : Et seminibus, quasi in multis : sed quasi in uno : Et semini tuo, qui est Christus.
<span id="x3_17" class="vn">17</span> Hoc autem dico, testamentum confirmatum a Deo : quæ post quadringentos et triginta annos facta est lex, non irritum facit ad evacuandam promissionem.
<span id="x3_18" class="vn">18</span> Nam si ex lege hæreditas, jam non ex promissione. Abrahæ autem per repromissionem donavit Deus.<br class="calibre6"/><br class="calibre6"/>
<span id="x3_19" class="vn">19</span> Quid igitur lex ? Propter transgressiones posita est donec veniret semen, cui promiserat, ordinata per angelos in manu mediatoris.
<span id="x3_20" class="vn">20</span> Mediator autem unius non est : Deus autem unus est.
<span id="x3_21" class="vn">21</span> Lex ergo adversus promissa Dei ? Absit. Si enim data esset lex, quæ posset vivificare, vere ex lege esset justitia.
<span id="x3_22" class="vn">22</span> Sed conclusit Scriptura omnia sub peccato, ut promissio ex fide Jesu Christi daretur credentibus.
<span id="x3_23" class="vn">23</span> Prius autem quam veniret fides, sub lege custodiebamur conclusi in eam fidem quæ revelanda erat.
<span id="x3_24" class="vn">24</span> Itaque lex pædagogus noster fuit in Christo, ut ex fide justificemur.
<span id="x3_25" class="vn">25</span> At ubi venit fides, jam non sumus sub pædagogo.<br class="calibre6"/><br class="calibre6"/>
<span id="x3_26" class="vn">26</span> Omnes enim filii Dei estis per fidem, quæ est in Christo Jesu.
<span id="x3_27" class="vn">27</span> Quicumque enim in Christo baptizati estis, Christum induistis.
<span id="x3_28" class="vn">28</span> Non est Judæus, neque Græcus : non est servus, neque liber : non est masculus, neque femina. Omnes enim vos unum estis in Christo Jesu.
<span id="x3_29" class="vn">29</span> Si autem vos Christi, ergo semen Abrahæ estis, secundum promissionem hæredes.
</div><div class="calibre5" id="calibre_pb_3"></div></body></html>
