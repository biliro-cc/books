<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Apocalypsis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Angelo Ephesi ecclesiæ scribe : Hæc dicit, qui tenet septem stellas in dextera sua, qui ambulat in medio septem candelabrorum aureorum :
<span id="x2_2" class="vn">2</span> Scio opera tua, et laborem, et patientiam tuam, et quia non potes sustinere malos : et tentasti eos, qui se dicunt apostolos esse, et non sunt : et invenisti eos mendaces :
<span id="x2_3" class="vn">3</span> et patientiam habes, et sustinuisti propter nomen meum, et non defecisti.
<span id="x2_4" class="vn">4</span> Sed habeo adversum te, quod caritatem tuam primam reliquisti.
<span id="x2_5" class="vn">5</span> Memor esto itaque unde excideris : et age pœnitentiam, et prima opera fac : sin autem, venio tibi, et movebo candelabrum tuum de loco suo, nisi pœnitentiam egeris.
<span id="x2_6" class="vn">6</span> Sed hoc habes, quia odisti facta Nicolaitarum, quæ et ego odi.
<span id="x2_7" class="vn">7</span> Qui habet aurem, audiat quid Spiritus dicat ecclesiis : Vincenti dabo edere de ligno vitæ, quod est in paradiso Dei mei.<br class="calibre6"/><br class="calibre6"/>
<span id="x2_8" class="vn">8</span> Et angelo Smyrnæ ecclesiæ scribe : Hæc dicit primus, et novissimus, qui fuit mortuus, et vivit :
<span id="x2_9" class="vn">9</span> Scio tribulationem tuam, et paupertatem tuam, sed dives es : et blasphemaris ab his, qui se dicunt Judæos esse, et non sunt, sed sunt synagoga Satanæ.
<span id="x2_10" class="vn">10</span> Nihil horum timeas quæ passurus es. Ecce missurus est diabolus aliquos ex vobis in carcerem ut tentemini : et habebitis tribulationem diebus decem. Esto fidelis usque ad mortem, et dabo tibi coronam vitæ.
<span id="x2_11" class="vn">11</span> Qui habet aurem, audiat quid Spiritus dicat ecclesiis : Qui vicerit, non lædetur a morte secunda.<br class="calibre6"/><br class="calibre6"/>
<span id="x2_12" class="vn">12</span> Et angelo Pergami ecclesiæ scribe : Hæc dicit qui habet rhomphæam utraque parte acutam :
<span id="x2_13" class="vn">13</span> Scio ubi habitas, ubi sedes est Satanæ : et tenes nomen meum, et non negasti fidem meam. Et in diebus illis Antipas testis meus fidelis, qui occisus est apud vos ubi Satanas habitat.
<span id="x2_14" class="vn">14</span> Sed habeo adversus te pauca : quia habes illic tenentes doctrinam Balaam, qui docebat Balac mittere scandalum coram filiis Israël, edere, et fornicari :
<span id="x2_15" class="vn">15</span> ita habes et tu tenentes doctrinam Nicolaitarum.
<span id="x2_16" class="vn">16</span> Similiter pœnitentiam age : si quominus veniam tibi cito, et pugnabo cum illis in gladio oris mei.
<span id="x2_17" class="vn">17</span> Qui habet aurem, audiat quid Spiritus dicat ecclesiis : Vincenti dabo manna absconditum, et dabo illi calculum candidum : et in calculo nomen novum scriptum, quod nemo scit, nisi qui accipit.<br class="calibre6"/><br class="calibre6"/>
<span id="x2_18" class="vn">18</span> Et angelo Thyatiræ ecclesiæ scribe : Hæc dicit Filius Dei, qui habet oculos tamquam flammam ignis, et pedes ejus similes auricalco :
<span id="x2_19" class="vn">19</span> Novi opera tua, et fidem, et caritatem tuam, et ministerium, et patientiam tuam, et opera tua novissima plura prioribus.
<span id="x2_20" class="vn">20</span> Sed habeo adversus te pauca : quia permittis mulierem Jezabel, quæ se dicit propheten, docere, et seducere servos meos, fornicari, et manducare de idolothytis.
<span id="x2_21" class="vn">21</span> Et dedi illi tempus ut pœnitentiam ageret : et non vult pœnitere a fornicatione sua.
<span id="x2_22" class="vn">22</span> Ecce mittam eam in lectum : et qui mœchantur cum ea, in tribulatione maxima erunt, nisi pœnitentiam ab operibus suis egerint.
<span id="x2_23" class="vn">23</span> Et filios ejus interficiam in morte, et scient omnes ecclesiæ, quia ego sum scrutans renes, et corda : et dabo unicuique vestrum secundum opera sua. Vobis autem dico,
<span id="x2_24" class="vn">24</span> et ceteris qui Thyatiræ estis : quicumque non habent doctrinam hanc, et qui non cognoverunt altitudines Satanæ, quemadmodum dicunt, non mittam super vos aliud pondus :
<span id="x2_25" class="vn">25</span> tamen id quod habetis, tenete donec veniam.
<span id="x2_26" class="vn">26</span> Et qui vicerit, et custodierit usque in finem opera mea, dabo illi potestatem super gentes,
<span id="x2_27" class="vn">27</span> et reget eas in virga ferrea, et tamquam vas figuli confringentur,
<span id="x2_28" class="vn">28</span> sicut et ego accepi a Patre meo : et dabo illi stellam matutinam.
<span id="x2_29" class="vn">29</span> Qui habet aurem, audiat quid Spiritus dicat ecclesiis.
</div><div class="calibre5" id="calibre_pb_2"></div></body></html>
