<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c58" id="c58"><span class="chapter-num">58</span></a><div class="poetry"> <span id="x58_1" class="vn">1</span> Clama, ne cesses,<br class="calibre6"/> quasi tuba exalta vocem tuam,<br class="calibre6"/> et annuntia populo meo scelera eorum,<br class="calibre6"/> et domui Jacob peccata eorum.<br class="calibre6"/>
<span id="x58_2" class="vn">2</span> Me etenim de die in diem quærunt,<br class="calibre6"/> et scire vias meas volunt,<br class="calibre6"/> quasi gens quæ justitiam fecerit,<br class="calibre6"/> et judicium Dei sui non dereliquerit.<br class="calibre6"/> Rogant me judicia justitiæ ;<br class="calibre6"/> appropinquare Deo volunt.<br class="calibre6"/>
<span id="x58_3" class="vn">3</span> Quare jejunavimus, et non aspexisti ;<br class="calibre6"/> humiliavimus animas nostras, et nescisti ?<br class="calibre6"/> Ecce in die jejunii vestri invenitur voluntas vestra,<br class="calibre6"/> et omnes debitores vestros repetitis.<br class="calibre6"/>
<span id="x58_4" class="vn">4</span> Ecce ad lites et contentiones jejunatis,<br class="calibre6"/> et percutitis pugno impie.<br class="calibre6"/> Nolite jejunare sicut usque ad hanc diem,<br class="calibre6"/> ut audiatur in excelso clamor vester.<br class="calibre6"/>
<span id="x58_5" class="vn">5</span> Numquid tale est jejunium quod elegi,<br class="calibre6"/> per diem affligere hominem animam suam ?<br class="calibre6"/> numquid contorquere quasi circulum caput suum,<br class="calibre6"/> et saccum et cinerem sternere ?<br class="calibre6"/> numquid istud vocabis jejunium,<br class="calibre6"/> et diem acceptabilem Domino ?</div><br class="calibre6"/><br class="calibre6"/>
<div class="poetry"><span id="x58_6" class="vn">6</span> Nonne hoc est magis jejunium quod elegi ?<br class="calibre6"/> Dissolve colligationes impietatis,<br class="calibre6"/> solve fasciculos deprimentes,<br class="calibre6"/> dimitte eos qui confracti sunt liberos,<br class="calibre6"/> et omne onus dirumpe ;<br class="calibre6"/>
<span id="x58_7" class="vn">7</span> frange esurienti panem tuum,<br class="calibre6"/> et egenos vagosque induc in domum tuam ;<br class="calibre6"/> cum videris nudum, operi eum,<br class="calibre6"/> et carnem tuam ne despexeris.<br class="calibre6"/>
<span id="x58_8" class="vn">8</span> Tunc erumpet quasi mane lumen tuum ;<br class="calibre6"/> et sanitas tua citius orietur,<br class="calibre6"/> et anteibit faciem tuam justitia tua,<br class="calibre6"/> et gloria Domini colliget te.<br class="calibre6"/>
<span id="x58_9" class="vn">9</span> Tunc invocabis, et Dominus exaudiet ;<br class="calibre6"/> clamabis, et dicet : Ecce adsum.<br class="calibre6"/> Si abstuleris de medio tui catenam,<br class="calibre6"/> et desieris extendere digitum et loqui quod non prodest ;<br class="calibre6"/>
<span id="x58_10" class="vn">10</span> cum effuderis esurienti animam tuam,<br class="calibre6"/> et animam afflictam repleveris,<br class="calibre6"/> orietur in tenebris lux tua,<br class="calibre6"/> et tenebræ tuæ erunt sicut meridies.<br class="calibre6"/>
<span id="x58_11" class="vn">11</span> Et requiem tibi dabit Dominus semper,<br class="calibre6"/> et implebit splendoribus animam tuam,<br class="calibre6"/> et ossa tua liberabit ;<br class="calibre6"/> et eris quasi hortus irriguus,<br class="calibre6"/> et sicut fons aquarum<br class="calibre6"/> cujus non deficient aquæ.<br class="calibre6"/>
<span id="x58_12" class="vn">12</span> Et ædificabuntur in te deserta sæculorum,<br class="calibre6"/> fundamenta generationis et generationis suscitabis ;<br class="calibre6"/> et vocaberis ædificator sepium,<br class="calibre6"/> avertens semitas in quietem.<br class="calibre6"/>
<span id="x58_13" class="vn">13</span> Si averteris a sabbato pedem tuum<br class="calibre6"/> facere voluntatem tuam in die sancto meo,<br class="calibre6"/> et vocaveris sabbatum delicatum,<br class="calibre6"/> et sanctum Domini gloriosum,<br class="calibre6"/> et glorificaveris eum dum non facis vias tuas,<br class="calibre6"/> et non invenitur voluntas tua, ut loquaris sermonem :<br class="calibre6"/>
<span id="x58_14" class="vn">14</span> tunc delectaberis super Domino,<br class="calibre6"/> et sustollam te super altitudines terræ,<br class="calibre6"/> et cibabo te hæreditate Jacob patris tui :<br class="calibre6"/> os enim Domini locutum est.</div>
</div><div class="calibre5" id="calibre_pb_58"></div></body></html>
