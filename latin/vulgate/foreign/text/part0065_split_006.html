<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Quapropter intermittentes inchoationis Christi sermonem, ad perfectiora feramur, non rursum jacientes fundamentum pœnitentiæ ab operibus mortuis, et fidei ad Deum,
<span id="x6_2" class="vn">2</span> baptismatum doctrinæ, impositionis quoque manuum, ac resurrectionis mortuorum, et judicii æterni.
<span id="x6_3" class="vn">3</span> Et hoc faciemus, si quidem permiserit Deus.<br class="calibre6"/><br class="calibre6"/>
<span id="x6_4" class="vn">4</span> Impossibile est enim eos qui semel sunt illuminati, gustaverunt etiam donum cæleste, et participes facti sunt Spiritus Sancti,
<span id="x6_5" class="vn">5</span> gustaverunt nihilominus bonum Dei verbum, virtutesque sæculi venturi,
<span id="x6_6" class="vn">6</span> et prolapsi sunt ; rursus renovari ad pœnitentiam, rursum crucifigentes sibimetipsis Filium Dei, et ostentui habentes.
<span id="x6_7" class="vn">7</span> Terra enim sæpe venientem super se bibens imbrem, et generans herbam opportunam illis, a quibus colitur, accipit benedictionem a Deo :
<span id="x6_8" class="vn">8</span> proferens autem spinas ac tribulos, reproba est, et maledicto proxima : cujus consummatio in combustionem.<br class="calibre6"/><br class="calibre6"/>
<span id="x6_9" class="vn">9</span> Confidimus autem de vobis dilectissimi meliora, et viciniora saluti : tametsi ita loquimur.
<span id="x6_10" class="vn">10</span> Non enim injustus Deus, ut obliviscatur operis vestri, et dilectionis, quam ostendistis in nomine ipsius, qui ministrastis sanctis, et ministratis.
<span id="x6_11" class="vn">11</span> Cupimus autem unumquemque vestrum eamdem ostentare sollicitudinem ad expletionem spei usque in finem :
<span id="x6_12" class="vn">12</span> ut non segnes efficiamini, verum imitatores eorum, qui fide, et patientia hæreditabunt promissiones.
<span id="x6_13" class="vn">13</span> Abrahæ namque promittens Deus, quoniam neminem habuit, per quem juraret, majorem, juravit per semetipsum,
<span id="x6_14" class="vn">14</span> dicens : Nisi benedicens benedicam te, et multiplicans multiplicabo te.
<span id="x6_15" class="vn">15</span> Et sic longanimiter ferens, adeptus est repromissionem.
<span id="x6_16" class="vn">16</span> Homines enim per majorem sui jurant : et omnis controversiæ eorum finis, ad confirmationem, est juramentum.
<span id="x6_17" class="vn">17</span> In quo abundantius volens Deus ostendere pollicitationis hæredibus, immobilitatem consilii sui, interposuit jusjurandum :
<span id="x6_18" class="vn">18</span> ut per duas res immobiles, quibus impossibile est mentiri Deum, fortissimum solatium habeamus, qui confugimus ad tenendam propositam spem,
<span id="x6_19" class="vn">19</span> quam sicut anchoram habemus animæ tutam ac firmam, et incedentem usque ad interiora velaminis,
<span id="x6_20" class="vn">20</span> ubi præcursor pro nobis introivit Jesus, secundum ordinem Melchisedech pontifex factus in æternum.
</div><div class="calibre5" id="calibre_pb_6"></div></body></html>
