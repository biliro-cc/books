<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a> <span id="x10_1" class="vn">1</span> Vir autem quidam erat in Cæsarea, nomine Cornelius, centurio cohortis quæ dicitur Italica,
<span id="x10_2" class="vn">2</span> religiosus, ac timens Deum cum omni domo sua, faciens eleemosynas multas plebi, et deprecans Deum semper.
<span id="x10_3" class="vn">3</span> Is vidit in visu manifeste, quasi hora diei nona, angelum Dei introëuntem ad se, et dicentem sibi : Corneli.
<span id="x10_4" class="vn">4</span> At ille intuens eum, timore correptus, dixit : Quid est, domine ? Dixit autem illi : Orationes tuæ et eleemosynæ tuæ ascenderunt in memoriam in conspectu Dei.
<span id="x10_5" class="vn">5</span> Et nunc mitte viros in Joppen, et accersi Simonem quemdam, qui cognominatur Petrus :
<span id="x10_6" class="vn">6</span> hic hospitatur apud Simonem quemdam coriarium, cujus est domus juxta mare : hic dicet tibi quid te oporteat facere.
<span id="x10_7" class="vn">7</span> Et cum discessisset angelus qui loquebatur illi, vocavit duos domesticos suos, et militem metuentem Dominum ex his qui illi parebant.
<span id="x10_8" class="vn">8</span> Quibus cum narrasset omnia, misit illos in Joppen.<br class="calibre6"/><br class="calibre6"/>
<span id="x10_9" class="vn">9</span> Postera autem die, iter illis facientibus, et appropinquantibus civitati, ascendit Petrus in superiora ut oraret circa horam sextam.
<span id="x10_10" class="vn">10</span> Et cum esuriret, voluit gustare. Parantibus autem illis, cecidit super eum mentis excessus :
<span id="x10_11" class="vn">11</span> et vidit cælum apertum, et descendens vas quoddam, velut linteum magnum, quatuor initiis submitti de cælo in terram,
<span id="x10_12" class="vn">12</span> in quo erant omnia quadrupedia, et serpentia terræ, et volatilia cæli.
<span id="x10_13" class="vn">13</span> Et facta est vox ad eum : Surge, Petre : occide, et manduca.
<span id="x10_14" class="vn">14</span> Ait autem Petrus : Absit Domine, quia numquam manducavi omne commune et immundum.
<span id="x10_15" class="vn">15</span> Et vox iterum secundo ad eum : Quod Deus purificavit, tu commune ne dixeris.
<span id="x10_16" class="vn">16</span> Hoc autem factum est per ter : et statim receptum est vas in cælum.
<span id="x10_17" class="vn">17</span> Et dum intra se hæsitaret Petrus quidnam esset visio quam vidisset, ecce viri qui missi erant a Cornelio, inquirentes domum Simonis astiterunt ad januam.
<span id="x10_18" class="vn">18</span> Et cum vocassent, interrogabant, si Simon qui cognominatur Petrus illic haberet hospitium.
<span id="x10_19" class="vn">19</span> Petro autem cogitante de visione, dixit Spiritus ei : Ecce viri tres quærunt te.
<span id="x10_20" class="vn">20</span> Surge itaque, descende, et vade cum eis nihil dubitans : quia ego misi illos.
<span id="x10_21" class="vn">21</span> Descendens autem Petrus ad viros, dixit : Ecce ego sum, quem quæritis : quæ causa est, propter quam venistis ?
<span id="x10_22" class="vn">22</span> Qui dixerunt : Cornelius centurio, vir justus et timens Deum, et testimonium habens ab universa gente Judæorum, responsum accepit ab angelo sancto accersire te in domum suam, et audire verba abs te.
<span id="x10_23" class="vn">23</span> Introducens ergo eos, recepit hospitio. Sequenti autem die, surgens profectus est cum illis, et quidam ex fratribus ab Joppe comitati sunt eum.<br class="calibre6"/><br class="calibre6"/>
<span id="x10_24" class="vn">24</span> Altera autem die introivit Cæsaream. Cornelius vero exspectabat illos, convocatis cognatis suis et necessariis amicis.
<span id="x10_25" class="vn">25</span> Et factum est cum introisset Petrus, obvius venit ei Cornelius, et procidens ad pedes ejus adoravit.
<span id="x10_26" class="vn">26</span> Petrus vero elevavit eum, dicens : Surge : et ego ipse homo sum.
<span id="x10_27" class="vn">27</span> Et loquens cum illo intravit, et invenit multos qui convenerant :
<span id="x10_28" class="vn">28</span> dixitque ad illos : Vos scitis quomodo abominatum sit viro Judæo conjungi aut accedere ad alienigenam : sed mihi ostendit Deus neminem communem aut immundum dicere hominem.
<span id="x10_29" class="vn">29</span> Propter quod sine dubitatione veni accersitus. Interrogo ergo, quam ob causam accersistis me ?
<span id="x10_30" class="vn">30</span> Et Cornelius ait : A nudiusquarta die usque ad hanc horam, orans eram hora nona in domo mea, et ecce vir stetit ante me in veste candida, et ait :
<span id="x10_31" class="vn">31</span> Corneli, exaudita est oratio tua, et eleemosynæ tuæ commemoratæ sunt in conspectu Dei.
<span id="x10_32" class="vn">32</span> Mitte ergo in Joppen, et accersi Simonem qui cognominatur Petrus : hic hospitatur in domo Simonis coriarii juxta mare.
<span id="x10_33" class="vn">33</span> Confestim ergo misi ad te : et tu benefecisti veniendo. Nunc ergo omnes nos in conspectu tuo adsumus audire omnia quæcumque tibi præcepta sunt a Domino.<br class="calibre6"/><br class="calibre6"/>
<span id="x10_34" class="vn">34</span> Aperiens autem Petrus os suum, dixit : In veritate comperi quia non est personarum acceptor Deus ;
<span id="x10_35" class="vn">35</span> sed in omni gente qui timet eum, et operatur justitiam, acceptus est illi.
<span id="x10_36" class="vn">36</span> Verbum misit Deus filiis Israël, annuntians pacem per Jesum Christum (hic est omnium Dominus).
<span id="x10_37" class="vn">37</span> Vos scitis quod factum est verbum per universam Judæam : incipiens enim a Galilæa post baptismum quod prædicavit Joannes,
<span id="x10_38" class="vn">38</span> Jesum a Nazareth : quomodo unxit eum Deus Spiritu Sancto, et virtute, qui pertransiit benefaciendo, et sanando omnes oppressos a diabolo, quoniam Deus erat cum illo.
<span id="x10_39" class="vn">39</span> Et nos testes sumus omnium quæ fecit in regione Judæorum, et Jerusalem, quem occiderunt suspendentes in ligno.
<span id="x10_40" class="vn">40</span> Hunc Deus suscitavit tertia die, et dedit eum manifestum fieri,
<span id="x10_41" class="vn">41</span> non omni populo, sed testibus præordinatis a Deo : nobis, qui manducavimus et bibimus cum illo postquam resurrexit a mortuis.
<span id="x10_42" class="vn">42</span> Et præcepit nobis prædicare populo, et testificari, quia ipse est qui constitutus est a Deo judex vivorum et mortuorum.
<span id="x10_43" class="vn">43</span> Huic omnes prophetæ testimonium perhibent remissionem peccatorum accipere per nomen ejus omnes qui credunt in eum.<br class="calibre6"/><br class="calibre6"/>
<span id="x10_44" class="vn">44</span> Adhuc loquente Petro verba hæc, cecidit Spiritus Sanctus super omnes qui audiebant verbum.
<span id="x10_45" class="vn">45</span> Et obstupuerunt ex circumcisione fideles qui venerant cum Petro, quia et in nationes gratia Spiritus Sancti effusa est.
<span id="x10_46" class="vn">46</span> Audiebant enim illos loquentes linguis, et magnificantes Deum.
<span id="x10_47" class="vn">47</span> Tunc respondit Petrus : Numquid aquam quis prohibere potest ut non baptizentur hi qui Spiritum Sanctum acceperunt sicut et nos ?
<span id="x10_48" class="vn">48</span> Et jussit eos baptizari in nomine Domini Jesu Christi. Tunc rogaverunt eum ut maneret apud eos aliquot diebus.
</div><div class="calibre5" id="calibre_pb_10"></div></body></html>
