<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Erant autem in ecclesia quæ erat Antiochiæ, prophetæ et doctores, in quibus Barnabas, et Simon qui vocabatur Niger, et Lucius Cyrenensis, et Manahen, qui erat Herodis Tetrarchæ collactaneus, et Saulus.
<span id="x13_2" class="vn">2</span> Ministrantibus autem illis Domino, et jejunantibus, dixit illis Spiritus Sanctus : Segregate mihi Saulum et Barnabam in opus ad quod assumpsi eos.
<span id="x13_3" class="vn">3</span> Tunc jejunantes et orantes, imponentesque eis manus, dimiserunt illos.<br class="calibre6"/><br class="calibre6"/>
<span id="x13_4" class="vn">4</span> Et ipsi quidem missi a Spiritu Sancto abierunt Seleuciam : et inde navigaverunt Cyprum.
<span id="x13_5" class="vn">5</span> Et cum venissent Salaminam, prædicabant verbum Dei in synagogis Judæorum. Habebant autem et Joannem in ministerio.
<span id="x13_6" class="vn">6</span> Et cum perambulassent universam insulam usque Paphum, invenerunt quemdam virum magum pseudoprophetam, Judæum, cui nomen erat Barjesu,
<span id="x13_7" class="vn">7</span> qui erat cum proconsule Sergio Paulo viro prudente. Hic, accersitis Barnaba et Saulo, desiderabat audire verbum Dei.
<span id="x13_8" class="vn">8</span> Resistebat autem illis Elymas magus (sic enim interpretatur nomen ejus), quærens avertere proconsulem a fide.
<span id="x13_9" class="vn">9</span> Saulus autem, qui et Paulus, repletus Spiritu Sancto, intuens in eum,
<span id="x13_10" class="vn">10</span> dixit : O plene omni dolo et omni fallacia, fili diaboli, inimice omnis justitiæ, non desinis subvertere vias Domini rectas.
<span id="x13_11" class="vn">11</span> Et nunc ecce manus Domini super te, et eris cæcus, non videns solem usque ad tempus. Et confestim cecidit in eum caligo et tenebræ : et circuiens quærebat qui ei manum daret.
<span id="x13_12" class="vn">12</span> Tunc proconsul cum vidisset factum, credidit admirans super doctrina Domini.<br class="calibre6"/><br class="calibre6"/>
<span id="x13_13" class="vn">13</span> Et cum a Papho navigassent Paulus et qui cum eo erant, venerunt Pergen Pamphyliæ. Joannes autem discedens ab eis, reversus est Jerosolymam.
<span id="x13_14" class="vn">14</span> Illi vero pertranseuntes Pergen, venerunt Antiochiam Pisidiæ : et ingressi synagogam die sabbatorum, sederunt.
<span id="x13_15" class="vn">15</span> Post lectionem autem legis et prophetarum, miserunt principes synagogæ ad eos, dicentes : Viri fratres, si quis est in vobis sermo exhortationis ad plebem, dicite.<br class="calibre6"/><br class="calibre6"/>
<span id="x13_16" class="vn">16</span> Surgens autem Paulus, et manu silentium indicens, ait : Viri Israëlitæ, et qui timetis Deum, audite :
<span id="x13_17" class="vn">17</span> Deus plebis Israël elegit patres nostros, et plebem exaltavit cum essent incolæ in terra Ægypti, et in brachio excelso eduxit eos ex ea,
<span id="x13_18" class="vn">18</span> et per quadraginta annorum tempus mores eorum sustinuit in deserto.
<span id="x13_19" class="vn">19</span> Et destruens gentes septem in terra Chanaan, sorte distribuit eis terram eorum,
<span id="x13_20" class="vn">20</span> quasi post quadringentos et quinquaginta annos : et post hæc dedit judices, usque ad Samuel prophetam.
<span id="x13_21" class="vn">21</span> Et exinde postulaverunt regem : et dedit illis Deus Saul filium Cis, virum de tribu Benjamin, annis quadraginta :
<span id="x13_22" class="vn">22</span> et amoto illo, suscitavit illis David regem : cui testimonium perhibens, dixit : Inveni David filium Jesse, virum secundum cor meum, qui faciet omnes voluntates meas.
<span id="x13_23" class="vn">23</span> Hujus Deus ex semine secundum promissionem eduxit Israël salvatorem Jesum,
<span id="x13_24" class="vn">24</span> prædicante Joanne ante faciem adventus ejus baptismum pœnitentiæ omni populo Israël.
<span id="x13_25" class="vn">25</span> Cum impleret autem Joannes cursum suum, dicebat : Quem me arbitramini esse, non sum ego : sed ecce venit post me, cujus non sum dignus calceamenta pedum solvere.
<span id="x13_26" class="vn">26</span> Viri fratres, filii generis Abraham, et qui in vobis timent Deum, vobis verbum salutis hujus missum est.
<span id="x13_27" class="vn">27</span> Qui enim habitabant Jerusalem, et principes ejus hunc ignorantes, et voces prophetarum quæ per omne sabbatum leguntur, judicantes impleverunt,
<span id="x13_28" class="vn">28</span> et nullam causam mortis invenientes in eo, petierunt a Pilato ut interficerent eum.
<span id="x13_29" class="vn">29</span> Cumque consummassent omnia quæ de eo scripta erant, deponentes eum de ligno, posuerunt eum in monumento.
<span id="x13_30" class="vn">30</span> Deus vero suscitavit eum a mortuis tertia die : qui visus est per dies multos his
<span id="x13_31" class="vn">31</span> qui simul ascenderant cum eo de Galilæa in Jerusalem : qui usque nunc sunt testes ejus ad plebem.
<span id="x13_32" class="vn">32</span> Et nos vobis annuntiamus eam, quæ ad patres nostros repromissio facta est :
<span id="x13_33" class="vn">33</span> quoniam hanc Deus adimplevit filiis nostris resuscitans Jesum, sicut et in psalmo secundo scriptum est : Filius meus es tu, ego hodie genui te.
<span id="x13_34" class="vn">34</span> Quod autem suscitavit eum a mortuis, amplius jam non reversurum in corruptionem, ita dixit : Quia dabo vobis sancta David fidelia.
<span id="x13_35" class="vn">35</span> Ideoque et alias dicit : Non dabis sanctum tuum videre corruptionem.
<span id="x13_36" class="vn">36</span> David enim in sua generatione cum administrasset, voluntati Dei dormivit : et appositus est ad patres suos, et vidit corruptionem.
<span id="x13_37" class="vn">37</span> Quem vero Deus suscitavit a mortuis, non vidit corruptionem.
<span id="x13_38" class="vn">38</span> Notum igitur sit vobis, viri fratres, quia per hunc vobis remissio peccatorum annuntiatur, et ab omnibus quibus non potuistis in lege Moysi justificari,
<span id="x13_39" class="vn">39</span> in hoc omnis qui credit, justificatur.
<span id="x13_40" class="vn">40</span> Videte ergo ne superveniat vobis quod dictum est in prophetis :
<div class="poetry"><span id="x13_41" class="vn">41</span> Videte contemptores, et admiramini, et disperdimini :<br class="calibre6"/> quia opus operor ego in diebus vestris,<br class="calibre6"/> opus quod non credetis, si quis enarraverit vobis.</div>
<span id="x13_42" class="vn">42</span> Exeuntibus autem illis rogabant ut sequenti sabbato loquerentur sibi verba hæc.
<span id="x13_43" class="vn">43</span> Cumque dimissa esset synagoga, secuti sunt multi Judæorum, et colentium advenarum, Paulum et Barnabam : qui loquentes suadebant eis ut permanerent in gratia Dei.<br class="calibre6"/><br class="calibre6"/>
<span id="x13_44" class="vn">44</span> Sequenti vero sabbato pene universa civitas convenit audire verbum Dei.
<span id="x13_45" class="vn">45</span> Videntes autem turbas Judæi, repleti sunt zelo, et contradicebant his quæ a Paulo dicebantur, blasphemantes.
<span id="x13_46" class="vn">46</span> Tunc constanter Paulus et Barnabas dixerunt : Vobis oportebat primum loqui verbum Dei : sed quoniam repellitis illud, et indignos vos judicatis æternæ vitæ, ecce convertimur ad gentes.
<span id="x13_47" class="vn">47</span> Sic enim præcepit nobis Dominus : Posui te in lucem gentium, ut sis in salutem usque ad extremum terræ.
<span id="x13_48" class="vn">48</span> Audientes autem gentes, gavisæ sunt, et glorificabant verbum Domini : et crediderunt quotquot erant præordinati ad vitam æternam.
<span id="x13_49" class="vn">49</span> Disseminabatur autem verbum Domini per universam regionem.
<span id="x13_50" class="vn">50</span> Judæi autem concitaverunt mulieres religiosas et honestas, et primos civitatis, et excitaverunt persecutionem in Paulum et Barnabam : et ejecerunt eos de finibus suis.
<span id="x13_51" class="vn">51</span> At illi excusso pulvere pedum in eos, venerunt Iconium.
<span id="x13_52" class="vn">52</span> Discipuli quoque replebantur gaudio, et Spiritu Sancto.
</div><div class="calibre5" id="calibre_pb_13"></div></body></html>
