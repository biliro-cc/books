<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Et dixit Dominus ad me : Sume tibi librum grandem, et scribe in eo stylo hominis : Velociter spolia detrahe, cito prædare.
<span id="x8_2" class="vn">2</span> Et adhibui mihi testes fideles, Uriam sacerdotem, et Zachariam, filium Barachiæ :
<span id="x8_3" class="vn">3</span> et accessi ad prophetissam, et concepit, et peperit filium. Et dixit Dominus ad me : Voca nomen ejus : Accelera spolia detrahere ; Festina prædari :
<span id="x8_4" class="vn">4</span> quia antequam sciat puer vocare patrem suum et matrem suam, auferetur fortitudo Damasci, et spolia Samariæ, coram rege Assyriorum.<br class="calibre6"/><br class="calibre6"/>
<span id="x8_5" class="vn">5</span> Et adjecit Dominus loqui ad me adhuc, dicens :
<div class="poetry"><span id="x8_6" class="vn">6</span> Pro eo quod abjecit populus iste<br class="calibre6"/> aquas Siloë, quæ vadunt cum silentio,<br class="calibre6"/> et assumpsit magis Rasin,<br class="calibre6"/> et filium Romeliæ :<br class="calibre6"/>
<span id="x8_7" class="vn">7</span> propter hoc ecce Dominus adducet super eos<br class="calibre6"/> aquas fluminis fortes et multas,<br class="calibre6"/> regem Assyriorum, et omnem gloriam ejus,<br class="calibre6"/> et ascendet super omnes rivos ejus,<br class="calibre6"/> et fluet super universas ripas ejus ;<br class="calibre6"/>
<span id="x8_8" class="vn">8</span> et ibit per Judam, inundans, et transiens :<br class="calibre6"/> usque ad collum veniet.<br class="calibre6"/> Et erit extensio alarum ejus<br class="calibre6"/> implens latitudinem terræ tuæ, o Emmanuel !<br class="calibre6"/>
<span id="x8_9" class="vn">9</span> Congregamini, populi, et vincimini ;<br class="calibre6"/> et audite, universæ procul terræ :<br class="calibre6"/> confortamini, et vincimini ;<br class="calibre6"/> accingite vos, et vincimini.<br class="calibre6"/>
<span id="x8_10" class="vn">10</span> Inite consilium, et dissipabitur ;<br class="calibre6"/> loquimini verbum, et non fiet :<br class="calibre6"/> quia nobiscum Deus.<br class="calibre6"/>
<span id="x8_11" class="vn">11</span> Hæc enim ait Dominus ad me : Sicut in manu forti erudivit me,<br class="calibre6"/> ne irem in via populi hujus, dicens :<br class="calibre6"/>
<span id="x8_12" class="vn">12</span> Non dicatis : Conjuratio ;<br class="calibre6"/> omnia enim quæ loquitur populus iste, conjuratio est :<br class="calibre6"/> et timorem ejus ne timeatis, neque paveatis.<br class="calibre6"/>
<span id="x8_13" class="vn">13</span> Dominum exercituum ipsum sanctificate ;<br class="calibre6"/> ipse pavor vester, et ipse terror vester :<br class="calibre6"/>
<span id="x8_14" class="vn">14</span> et erit vobis in sanctificationem ;<br class="calibre6"/> in lapidem autem offensionis, et in petram scandali,<br class="calibre6"/> duabus domibus Israël ;<br class="calibre6"/> in laqueum et in ruinam habitantibus Jerusalem.<br class="calibre6"/>
<span id="x8_15" class="vn">15</span> Et offendent ex eis plurimi,<br class="calibre6"/> et cadent, et conterentur,<br class="calibre6"/> et irretientur, et capientur.<br class="calibre6"/>
<span id="x8_16" class="vn">16</span> Liga testimonium,<br class="calibre6"/> signa legem in discipulis meis.<br class="calibre6"/>
<span id="x8_17" class="vn">17</span> Et exspectabo Dominum qui abscondit faciem suam<br class="calibre6"/> a domo Jacob, et præstolabor eum.<br class="calibre6"/>
<span id="x8_18" class="vn">18</span> Ecce ego et pueri mei quos dedit mihi Dominus<br class="calibre6"/> in signum, et in portentum Israël<br class="calibre6"/> a Domino exercituum,<br class="calibre6"/> qui habitat in monte Sion :<br class="calibre6"/>
<span id="x8_19" class="vn">19</span> et cum dixerint ad vos :<br class="calibre6"/> Quærite a pythonibus<br class="calibre6"/> et a divinis qui strident in incantationibus suis :<br class="calibre6"/> numquid non populus a Deo suo requiret,<br class="calibre6"/> pro vivis a mortuis ?<br class="calibre6"/>
<span id="x8_20" class="vn">20</span> ad legem magis et ad testimonium.<br class="calibre6"/> Quod si non dixerint juxta verbum hoc,<br class="calibre6"/> non erit eis matutina lux.<br class="calibre6"/>
<span id="x8_21" class="vn">21</span> Et transibit per eam, corruet, et esuriet ;<br class="calibre6"/> et cum esurierit, irascetur.<br class="calibre6"/> Et maledicet regi suo, et Deo suo,<br class="calibre6"/> et suscipiet sursum,<br class="calibre6"/>
<span id="x8_22" class="vn">22</span> et ad terram intuebitur ;<br class="calibre6"/> et ecce tribulatio et tenebræ,<br class="calibre6"/> dissolutio et angustia,<br class="calibre6"/> et caligo persequens,<br class="calibre6"/> et non poterit avolare de angustia sua.</div>
</div><div class="calibre5" id="calibre_pb_8"></div></body></html>
