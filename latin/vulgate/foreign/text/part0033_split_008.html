<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> In gutture tuo sit tuba<br class="calibre6"/> quasi aquila super domum Domini,<br class="calibre6"/> pro eo quod transgressi sunt fœdus meum,<br class="calibre6"/> et legem meam prævaricati sunt.<br class="calibre6"/>
<span id="x8_2" class="vn">2</span> Me invocabunt : Deus meus,<br class="calibre6"/> cognovimus te Israël.<br class="calibre6"/>
<span id="x8_3" class="vn">3</span> Projecit Israël bonum :<br class="calibre6"/> inimicus persequetur eum.<br class="calibre6"/>
<span id="x8_4" class="vn">4</span> Ipsi regnaverunt, et non ex me ;<br class="calibre6"/> principes exstiterunt, et non cognovi :<br class="calibre6"/> argentum suum et aurum suum fecerunt sibi idola,<br class="calibre6"/> ut interirent.<br class="calibre6"/>
<span id="x8_5" class="vn">5</span> Projectus est vitulus tuus, Samaria ;<br class="calibre6"/> iratus est furor meus in eos.<br class="calibre6"/> Usquequo non poterunt emundari ?<br class="calibre6"/>
<span id="x8_6" class="vn">6</span> Quia ex Israël et ipse est :<br class="calibre6"/> artifex fecit illum, et non est deus ;<br class="calibre6"/> quoniam in aranearum telas erit vitulus Samariæ.<br class="calibre6"/>
<span id="x8_7" class="vn">7</span> Quia ventum seminabunt,<br class="calibre6"/> et turbinem metent :<br class="calibre6"/> culmus stans non est in eo ;<br class="calibre6"/> germen non faciet farinam :<br class="calibre6"/> quod etsi fecerit, alieni comedent eam.<br class="calibre6"/>
<span id="x8_8" class="vn">8</span> Devoratus est Israël ;<br class="calibre6"/> nunc factus est in nationibus quasi vas immundum.<br class="calibre6"/>
<span id="x8_9" class="vn">9</span> Quia ipsi ascenderunt ad Assur,<br class="calibre6"/> onager solitarius sibi ;<br class="calibre6"/> Ephraim munera dederunt amatoribus.<br class="calibre6"/>
<span id="x8_10" class="vn">10</span> Sed et cum mercede conduxerint nationes,<br class="calibre6"/> nunc congregabo eos,<br class="calibre6"/> et quiescent paulisper ab onere regis et principum.<br class="calibre6"/>
<span id="x8_11" class="vn">11</span> Quia multiplicavit Ephraim altaria ad peccandum ;<br class="calibre6"/> factæ sunt ei aræ in delictum.<br class="calibre6"/>
<span id="x8_12" class="vn">12</span> Scribam ei multiplices leges meas,<br class="calibre6"/> quæ velut alienæ computatæ sunt.<br class="calibre6"/>
<span id="x8_13" class="vn">13</span> Hostias offerent,<br class="calibre6"/> immolabunt carnes et comedent,<br class="calibre6"/> et Dominus non suscipiet eas :<br class="calibre6"/> nunc recordabitur iniquitatis eorum,<br class="calibre6"/> et visitabit peccata eorum :<br class="calibre6"/> ipsi in Ægyptum convertentur.<br class="calibre6"/>
<span id="x8_14" class="vn">14</span> Et oblitus est Israël factoris sui,<br class="calibre6"/> et ædificavit delubra ;<br class="calibre6"/> et Judas multiplicavit urbes munitas ;<br class="calibre6"/> et mittam ignem in civitates ejus,<br class="calibre6"/> et devorabit ædes illius.</div>
</div><div class="calibre5" id="calibre_pb_8"></div></body></html>
