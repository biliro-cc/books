<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c37" id="c37"><span class="chapter-num">37</span></a><div class="poetry"> <span id="x37_1" class="vn">1</span> Omnis amicus dicet : Et ego amicitiam copulavi :<br class="calibre6"/> sed est amicus solo nomine amicus.<br class="calibre6"/> Nonne tristitia inest usque ad mortem ?<br class="calibre6"/>
<span id="x37_2" class="vn">2</span> sodalis autem et amicus ad inimicitiam convertentur.<br class="calibre6"/>
<span id="x37_3" class="vn">3</span> O præsumptio nequissima, unde create es<br class="calibre6"/> cooperire aridam malitia et dolositate illius ?<br class="calibre6"/>
<span id="x37_4" class="vn">4</span> Sodalis amico conjucundatur in oblectationibus,<br class="calibre6"/> et in tempore tribulationis adversarius erit.<br class="calibre6"/>
<span id="x37_5" class="vn">5</span> Sodalis amico condolet causa ventris,<br class="calibre6"/> et contra hostem accipiet scutum.<br class="calibre6"/>
<span id="x37_6" class="vn">6</span> Non obliviscaris amici tui in animo tuo,<br class="calibre6"/> et non immemor sis illius in opibus tuis.<br class="calibre6"/>
<span id="x37_7" class="vn">7</span> Noli consiliari cum eo qui tibi insidiatur,<br class="calibre6"/> et a zelantibus te absconde consilium.</div><br class="calibre6"/><br class="calibre6"/>
<div class="poetry"><span id="x37_8" class="vn">8</span> Omnis consiliarius prodit consilium,<br class="calibre6"/> sed est consiliarius in semetipso.<br class="calibre6"/>
<span id="x37_9" class="vn">9</span> A consiliario serva animam tuam :<br class="calibre6"/> prius scito quæ sit illius necessitas :<br class="calibre6"/> et ipse enim animo suo cogitabit :<br class="calibre6"/>
<span id="x37_10" class="vn">10</span> ne forte mittat sudem in terram,<br class="calibre6"/> et dicat tibi :<br class="calibre6"/>
<span id="x37_11" class="vn">11</span> Bona est via tua :<br class="calibre6"/> et stet e contrario videre quid tibi eveniat.<br class="calibre6"/>
<span id="x37_12" class="vn">12</span> Cum viro irreligioso tracta de sanctitate,<br class="calibre6"/> et cum injusto de justitia,<br class="calibre6"/> et cum muliere de ea quæ æmulatur,<br class="calibre6"/> cum timido de bello,<br class="calibre6"/> cum negotiatore de trajectione,<br class="calibre6"/> cum emptore de venditione,<br class="calibre6"/> cum viro livido de gratiis agendis,<br class="calibre6"/>
<span id="x37_13" class="vn">13</span> cum impio de pietate,<br class="calibre6"/> cum inhonesto de honestate,<br class="calibre6"/> cum operario agrario de omni opere,<br class="calibre6"/>
<span id="x37_14" class="vn">14</span> cum operario annuali de consummatione anni,<br class="calibre6"/> cum servo pigro de multa operatione.<br class="calibre6"/> Non attendas his in omni consilio :<br class="calibre6"/>
<span id="x37_15" class="vn">15</span> sed cum viro sancto assiduus esto,<br class="calibre6"/> quemcumque cognoveris observantem timorem Dei :<br class="calibre6"/>
<span id="x37_16" class="vn">16</span> cujus anima est secundum animam tuam,<br class="calibre6"/> et qui, cum titubaveris in tenebris, condolebit tibi.<br class="calibre6"/>
<span id="x37_17" class="vn">17</span> Cor boni consilii statue tecum :<br class="calibre6"/> non est enim tibi aliud pluris illo.<br class="calibre6"/>
<span id="x37_18" class="vn">18</span> Anima viri sancti enuntiat aliquando vera,<br class="calibre6"/> quam septem circumspectores sedentes in excelso ad speculandum.<br class="calibre6"/>
<span id="x37_19" class="vn">19</span> Et in his omnibus deprecare Altissimum,<br class="calibre6"/> ut dirigat in veritate viam tuam.</div><br class="calibre6"/><br class="calibre6"/>
<div class="poetry"><span id="x37_20" class="vn">20</span> Ante omnia opera verbum verax præcedat te,<br class="calibre6"/> et ante omnem actum consilium stabile.<br class="calibre6"/>
<span id="x37_21" class="vn">21</span> Verbum nequam immutabit cor :<br class="calibre6"/> ex quo partes quatuor oriuntur :<br class="calibre6"/> bonum et malum, vita et mors :<br class="calibre6"/> et dominatrix illorum est assidua lingua.<br class="calibre6"/> Est vir astutus multorum eruditor,<br class="calibre6"/> et animæ suæ inutilis est.<br class="calibre6"/>
<span id="x37_22" class="vn">22</span> Vir peritus multos erudivit,<br class="calibre6"/> et animæ suæ suavis est.<br class="calibre6"/>
<span id="x37_23" class="vn">23</span> Qui sophistice loquitur odibilis est :<br class="calibre6"/> in omni re defraudabitur.<br class="calibre6"/>
<span id="x37_24" class="vn">24</span> Non est illi data a Domino gratia,<br class="calibre6"/> omni enim sapientia defraudatus est.<br class="calibre6"/>
<span id="x37_25" class="vn">25</span> Est sapiens animæ suæ sapiens,<br class="calibre6"/> et fructus sensus illius laudabilis.<br class="calibre6"/>
<span id="x37_26" class="vn">26</span> Vir sapiens plebem suam erudit,<br class="calibre6"/> et fructus sensus illius fideles sunt.<br class="calibre6"/>
<span id="x37_27" class="vn">27</span> Vir sapiens implebitur benedictionibus,<br class="calibre6"/> et videntes illum laudabunt.<br class="calibre6"/>
<span id="x37_28" class="vn">28</span> Vita viri in numero dierum :<br class="calibre6"/> dies autem Israël innumerabiles sunt.<br class="calibre6"/>
<span id="x37_29" class="vn">29</span> Sapiens in populo hæreditabit honorem,<br class="calibre6"/> et nomen illius erit vivens in æternum.</div><br class="calibre6"/><br class="calibre6"/>
<div class="poetry"><span id="x37_30" class="vn">30</span> Fili, in vita tua tenta animam tuam,<br class="calibre6"/> et si fuerit nequam non des illi potestatem :<br class="calibre6"/>
<span id="x37_31" class="vn">31</span> non enim omnia omnibus expediunt,<br class="calibre6"/> et non omni animæ omne genus placet.<br class="calibre6"/>
<span id="x37_32" class="vn">32</span> Noli avidus esse in omni epulatione,<br class="calibre6"/> et non te effundas super omnem escam :<br class="calibre6"/>
<span id="x37_33" class="vn">33</span> in multis enim escis erit infirmitas,<br class="calibre6"/> et aviditas appropinquabit usque ad choleram.<br class="calibre6"/>
<span id="x37_34" class="vn">34</span> Propter crapulam multi obierunt :<br class="calibre6"/> qui autem abstinens est adjiciet vitam.</div>
</div><div class="calibre5" id="calibre_pb_37"></div></body></html>
