<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a> <span id="x17_1" class="vn">1</span> Et ait ad discipulos suos : Impossibile est ut non veniant scandala : væ autem illi per quem veniunt.
<span id="x17_2" class="vn">2</span> Utilius est illi si lapis molaris imponatur circa collum ejus, et projiciatur in mare quam ut scandalizet unum de pusillis istis.
<span id="x17_3" class="vn">3</span> Attendite vobis : Si peccaverit in te frater tuus, increpa illum : et si pœnitentiam egerit, dimitte illi.
<span id="x17_4" class="vn">4</span> Et si septies in die peccaverit in te, et septies in die conversus fuerit ad te, dicens : Pœnitet me, dimitte illi.
<span id="x17_5" class="vn">5</span> Et dixerunt apostoli Domino : Adauge nobis fidem.
<span id="x17_6" class="vn">6</span> Dixit autem Dominus : Si habueritis fidem sicut granum sinapis, dicetis huic arbori moro : Eradicare, et transplantare in mare, et obediet vobis.
<span id="x17_7" class="vn">7</span> Quis autem vestrum habens servum arantem aut pascentem, qui regresso de agro dicat illi : Statim transi, recumbe :
<span id="x17_8" class="vn">8</span> et non dicat ei : Para quod cœnem, et præcinge te, et ministra mihi donec manducem, et bibam, et post hæc tu manducabis, et bibes ?
<span id="x17_9" class="vn">9</span> Numquid gratiam habet servo illi, quia fecit quæ ei imperaverat ?
<span id="x17_10" class="vn">10</span> non puto. Sic et vos cum feceritis omnia quæ præcepta sunt vobis, dicite : Servi inutiles sumus : quod debuimus facere, fecimus.<br class="calibre6"/><br class="calibre6"/>
<span id="x17_11" class="vn">11</span> Et factum est, dum iret in Jerusalem, transibat per mediam Samariam et Galilæam.
<span id="x17_12" class="vn">12</span> Et cum ingrederetur quoddam castellum, occurrerunt ei decem viri leprosi, qui steterunt a longe :
<span id="x17_13" class="vn">13</span> et levaverunt vocem, dicentes : Jesu præceptor, miserere nostri.
<span id="x17_14" class="vn">14</span> Quos ut vidit, dixit : Ite, ostendite vos sacerdotibus. Et factum est, dum irent, mundati sunt.
<span id="x17_15" class="vn">15</span> Unus autem ex illis, ut vidit quia mundatus est, regressus est, cum magna voce magnificans Deum,
<span id="x17_16" class="vn">16</span> et cecidit in faciem ante pedes ejus, gratias agens : et hic erat Samaritanus.
<span id="x17_17" class="vn">17</span> Respondens autem Jesus, dixit : Nonne decem mundati sunt ? et novem ubi sunt ?
<span id="x17_18" class="vn">18</span> Non est inventus qui rediret, et daret gloriam Deo, nisi hic alienigena.
<span id="x17_19" class="vn">19</span> Et ait illi : Surge, vade : quia fides tua te salvum fecit.<br class="calibre6"/><br class="calibre6"/>
<span id="x17_20" class="vn">20</span> Interrogatus autem a pharisæis : Quando venit regnum Dei ? respondens eis, dixit : Non venit regnum Dei cum observatione :
<span id="x17_21" class="vn">21</span> neque dicent : Ecce hic, aut ecce illic. Ecce enim regnum Dei intra vos est.
<span id="x17_22" class="vn">22</span> Et ait ad discipulos suos : Venient dies quando desideretis videre unum diem Filii hominis, et non videbitis.
<span id="x17_23" class="vn">23</span> Et dicent vobis : Ecce hic, et ecce illic. Nolite ire, neque sectemini :
<span id="x17_24" class="vn">24</span> nam, sicut fulgur coruscans de sub cælo in ea quæ sub cælo sunt, fulget : ita erit Filius hominis in die sua.
<span id="x17_25" class="vn">25</span> Primum autem oportet illum multa pati, et reprobari a generatione hac.
<span id="x17_26" class="vn">26</span> Et sicut factum est in diebus Noë, ita erit et in diebus Filii hominis :
<span id="x17_27" class="vn">27</span> edebant et bibebant : uxores ducebant et dabantur ad nuptias, usque in diem, qua intravit Noë in arcam : et venit diluvium, et perdidit omnes.
<span id="x17_28" class="vn">28</span> Similiter sicut factum est in diebus Lot : edebant et bibebant, emebant et vendebant, plantabant et ædificabant :
<span id="x17_29" class="vn">29</span> qua die autem exiit Lot a Sodomis, pluit ignem et sulphur de cælo, et omnes perdidit :
<span id="x17_30" class="vn">30</span> secundum hæc erit qua die Filius hominis revelabitur.
<span id="x17_31" class="vn">31</span> In illa hora, qui fuerit in tecto, et vasa ejus in domo, ne descendat tollere illa : et qui in agro, similiter non redeat retro.
<span id="x17_32" class="vn">32</span> Memores estote uxoris Lot.
<span id="x17_33" class="vn">33</span> Quicumque quæsierit animam suam salvam facere, perdet illam : et quicumque perdiderit illam, vivificabit eam.
<span id="x17_34" class="vn">34</span> Dico vobis : In illa nocte erunt duo in lecto uno : unus assumetur, et alter relinquetur :
<span id="x17_35" class="vn">35</span> duæ erunt molentes in unum : una assumetur, et altera relinquetur : duo in agro : unus assumetur, et alter relinquetur.
<span id="x17_36" class="vn">36</span> Respondentes dicunt illi : Ubi Domine ?
<span id="x17_37" class="vn">37</span> Qui dixit illis : Ubicumque fuerit corpus, illuc congregabuntur et aquilæ.
</div><div class="calibre5" id="calibre_pb_17"></div></body></html>
