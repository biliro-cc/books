<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Factum est autem in illo tempore, ut Amraphel rex Sennaar, et Arioch rex Ponti, et Chodorlahomor rex Elamitarum, et Thadal rex gentium
<span id="x14_2" class="vn">2</span> inirent bellum contra Bara regem Sodomorum, et contra Bersa regem Gomorrhæ, et contra Sennaab regem Adamæ, et contra Semeber regem Seboim, contraque regem Balæ, ipsa est Segor.
<span id="x14_3" class="vn">3</span> Omnes hi convenerunt in vallem Silvestrem, quæ nunc est mare salis.
<span id="x14_4" class="vn">4</span> Duodecim enim annis servierunt Chodorlahomor, et tertiodecimo anno recesserunt ab eo.
<span id="x14_5" class="vn">5</span> Igitur quartodecimo anno venit Chodorlahomor, et reges qui erant cum eo : percusseruntque Raphaim in Astarothcarnaim, et Zuzim cum eis, et Emim in Save Cariathaim,
<span id="x14_6" class="vn">6</span> et Chorræos in montibus Seir, usque ad Campestria Pharan, quæ est in solitudine.
<span id="x14_7" class="vn">7</span> Reversique sunt, et venerunt ad fontem Misphat, ipsa est Cades : et percusserunt omnem regionem Amalecitarum, et Amorrhæum, qui habitabat in Asasonthamar.
<span id="x14_8" class="vn">8</span> Et egressi sunt rex Sodomorum, et rex Gomorrhæ, rexque Adamæ, et rex Seboim, necnon et rex Balæ, quæ est Segor : et direxerunt aciem contra eos in valle Silvestri :
<span id="x14_9" class="vn">9</span> scilicet adversus Chodorlahomor regem Elamitarum, et Thadal regem Gentium, et Amraphel regem Sennaar, et Arioch regem Ponti : quatuor reges adversus quinque.
<span id="x14_10" class="vn">10</span> Vallis autem Silvestris habebat puteos multos bituminis. Itaque rex Sodomorum, et Gomorrhæ, terga verterunt, cecideruntque ibi : et qui remanserant, fugerunt ad montem.
<span id="x14_11" class="vn">11</span> Tulerunt autem omnem substantiam Sodomorum et Gomorrhæ, et universa quæ ad cibum pertinent, et abierunt :
<span id="x14_12" class="vn">12</span> necnon et Lot, et substantiam ejus, filium fratris Abram, qui habitabat in Sodomis.<br class="calibre6"/><br class="calibre6"/>
<span id="x14_13" class="vn">13</span> Et ecce unus, qui evaserat, nuntiavit Abram Hebræo, qui habitabat in convalle Mambre Amorrhæi, fratris Escol, et fratris Aner : hi enim pepigerant fœdus cum Abram.
<span id="x14_14" class="vn">14</span> Quod cum audisset Abram, captum videlicet Lot fratrem suum, numeravit expeditos vernaculos suos trecentos decem et octo : et persecutus est usque Dan.
<span id="x14_15" class="vn">15</span> Et divisis sociis, irruit super eos nocte : percussitque eos, et persecutus est eos usque Hoba, quæ est ad lævam Damasci.
<span id="x14_16" class="vn">16</span> Reduxitque omnem substantiam, et Lot fratrem suum cum substantia illius, mulieres quoque et populum.
<span id="x14_17" class="vn">17</span> Egressus est autem rex Sodomorum in occursum ejus postquam reversus est a cæde Chodorlahomor, et regum qui cum eo erant in valle Save, quæ est vallis regis.<br class="calibre6"/><br class="calibre6"/>
<span id="x14_18" class="vn">18</span> At vero Melchisedech rex Salem, proferens panem et vinum, erat enim sacerdos Dei altissimi,
<span id="x14_19" class="vn">19</span> benedixit ei, et ait : Benedictus Abram Deo excelso, qui creavit cælum et terram :
<span id="x14_20" class="vn">20</span> et benedictus Deus excelsus, quo protegente, hostes in manibus tuis sunt. Et dedit ei decimas ex omnibus.
<span id="x14_21" class="vn">21</span> Dixit autem rex Sodomorum ad Abram : Da mihi animas, cetera tolle tibi.
<span id="x14_22" class="vn">22</span> Qui respondit ei : Levo manum meam ad Dominum Deum excelsum possessorem cæli et terræ,
<span id="x14_23" class="vn">23</span> quod a filo subtegminis usque ad corigiam caligæ, non accipiam ex omnibus quæ tua sunt, ne dicas : Ego ditavi Abram :
<span id="x14_24" class="vn">24</span> exceptis his, quæ comederunt juvenes, et partibus virorum, qui venerunt mecum, Aner, Escol et Mambre : isti accipient partes suas.
</div><div class="calibre5" id="calibre_pb_14"></div></body></html>
