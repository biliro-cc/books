<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a><div class="poetry"> <span id="x1_1" class="vn">1</span> Parabolæ Salomonis, filii David, regis Israël,<br class="calibre6"/>
<span id="x1_2" class="vn">2</span> ad sciendam sapientiam et disciplinam ;<br class="calibre6"/>
<span id="x1_3" class="vn">3</span> ad intelligenda verba prudentiæ,<br class="calibre6"/> et suscipiendam eruditionem doctrinæ,<br class="calibre6"/> justitiam, et judicium, et æquitatem :<br class="calibre6"/>
<span id="x1_4" class="vn">4</span> ut detur parvulis astutia,<br class="calibre6"/> adolescenti scientia et intellectus.<br class="calibre6"/>
<span id="x1_5" class="vn">5</span> Audiens sapiens, sapientior erit,<br class="calibre6"/> et intelligens gubernacula possidebit.<br class="calibre6"/>
<span id="x1_6" class="vn">6</span> Animadvertet parabolam et interpretationem,<br class="calibre6"/> verba sapientum et ænigmata eorum.<br class="calibre6"/>
<span id="x1_7" class="vn">7</span> Timor Domini principium sapientiæ ;<br class="calibre6"/> sapientiam atque doctrinam stulti despiciunt.</div><br class="calibre6"/><br class="calibre6"/>
<div class="poetry"><span id="x1_8" class="vn">8</span> Audi, fili mi, disciplinam patris tui,<br class="calibre6"/> et ne dimittas legem matris tuæ :<br class="calibre6"/>
<span id="x1_9" class="vn">9</span> ut addatur gratia capiti tuo,<br class="calibre6"/> et torques collo tuo.<br class="calibre6"/>
<span id="x1_10" class="vn">10</span> Fili mi, si te lactaverint peccatores,<br class="calibre6"/> ne acquiescas eis.<br class="calibre6"/>
<span id="x1_11" class="vn">11</span> Si dixerint : Veni nobiscum, insidiemur sanguini ;<br class="calibre6"/> abscondamus tendiculas contra insontem frustra ;<br class="calibre6"/>
<span id="x1_12" class="vn">12</span> deglutiamus eum sicut infernus viventem,<br class="calibre6"/> et integrum quasi descendentem in lacum ;<br class="calibre6"/>
<span id="x1_13" class="vn">13</span> omnem pretiosam substantiam reperiemus ;<br class="calibre6"/> implebimus domos nostras spoliis :<br class="calibre6"/>
<span id="x1_14" class="vn">14</span> sortem mitte nobiscum,<br class="calibre6"/> marsupium unum sit omnium nostrum :<br class="calibre6"/>
<span id="x1_15" class="vn">15</span> fili mi, ne ambules cum eis ;<br class="calibre6"/> prohibe pedem tuum a semitis eorum :<br class="calibre6"/>
<span id="x1_16" class="vn">16</span> pedes enim illorum ad malum currunt,<br class="calibre6"/> et festinant ut effundant sanguinem.<br class="calibre6"/>
<span id="x1_17" class="vn">17</span> Frustra autem jacitur rete<br class="calibre6"/> ante oculos pennatorum.<br class="calibre6"/>
<span id="x1_18" class="vn">18</span> Ipsi quoque contra sanguinem suum insidiantur,<br class="calibre6"/> et moliuntur fraudes contra animas suas.<br class="calibre6"/>
<span id="x1_19" class="vn">19</span> Sic semitæ omnis avari :<br class="calibre6"/> animas possidentium rapiunt.</div><br class="calibre6"/><br class="calibre6"/>
<div class="poetry"><span id="x1_20" class="vn">20</span> Sapientia foris prædicat ;<br class="calibre6"/> in plateis dat vocem suam :<br class="calibre6"/>
<span id="x1_21" class="vn">21</span> in capite turbarum clamitat ;<br class="calibre6"/> in foribus portarum urbis profert verba sua, dicens :<br class="calibre6"/>
<span id="x1_22" class="vn">22</span> Usquequo, parvuli, diligitis infantiam,<br class="calibre6"/> et stulti ea quæ sibi sunt noxia cupient,<br class="calibre6"/> et imprudentes odibunt scientiam ?<br class="calibre6"/>
<span id="x1_23" class="vn">23</span> convertimini ad correptionem meam.<br class="calibre6"/> En proferam vobis spiritum meum,<br class="calibre6"/> et ostendam vobis verba mea.<br class="calibre6"/>
<span id="x1_24" class="vn">24</span> Quia vocavi, et renuistis ;<br class="calibre6"/> extendi manum meam, et non fuit qui aspiceret :<br class="calibre6"/>
<span id="x1_25" class="vn">25</span> despexistis omne consilium meum,<br class="calibre6"/> et increpationes meas neglexistis.<br class="calibre6"/>
<span id="x1_26" class="vn">26</span> Ego quoque in interitu vestro ridebo,<br class="calibre6"/> et subsannabo cum vobis id quod timebatis advenerit.<br class="calibre6"/>
<span id="x1_27" class="vn">27</span> Cum irruerit repentina calamitas,<br class="calibre6"/> et interitus quasi tempestas ingruerit ;<br class="calibre6"/> quando venerit super vos tribulatio et angustia :<br class="calibre6"/>
<span id="x1_28" class="vn">28</span> tunc invocabunt me, et non exaudiam ;<br class="calibre6"/> mane consurgent, et non invenient me :<br class="calibre6"/>
<span id="x1_29" class="vn">29</span> eo quod exosam habuerint disciplinam,<br class="calibre6"/> et timorem Domini non susceperint,<br class="calibre6"/>
<span id="x1_30" class="vn">30</span> nec acquieverint consilio meo,<br class="calibre6"/> et detraxerint universæ correptioni meæ.<br class="calibre6"/>
<span id="x1_31" class="vn">31</span> Comedent igitur fructus viæ suæ,<br class="calibre6"/> suisque consiliis saturabuntur.<br class="calibre6"/>
<span id="x1_32" class="vn">32</span> Aversio parvulorum interficiet eos,<br class="calibre6"/> et prosperitas stultorum perdet illos.<br class="calibre6"/>
<span id="x1_33" class="vn">33</span> Qui autem me audierit, absque terrore requiescet,<br class="calibre6"/> et abundantia perfruetur, timore malorum sublato.</div>
</div><div class="calibre5" id="calibre_pb_1"></div></body></html>
