<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a><div class="poetry"> <span id="x8_1" class="vn">1</span> In illo tempore, ait Dominus,<br class="calibre6"/> ejicient ossa regum Juda, et ossa principum ejus,<br class="calibre6"/> et ossa sacerdotum, et ossa prophetarum,<br class="calibre6"/> et ossa eorum qui habitaverunt Jerusalem,<br class="calibre6"/> de sepulchris suis :<br class="calibre6"/>
<span id="x8_2" class="vn">2</span> et expandent ea ad solem, et lunam,<br class="calibre6"/> et omnem militiam cæli,<br class="calibre6"/> quæ dilexerunt, et quibus servierunt,<br class="calibre6"/> et post quæ ambulaverunt,<br class="calibre6"/> et quæ quæsierunt, et adoraverunt.<br class="calibre6"/> Non colligentur, et non sepelientur :<br class="calibre6"/> in sterquilinium super faciem terræ erunt.<br class="calibre6"/>
<span id="x8_3" class="vn">3</span> Et eligent magis mortem quam vitam,<br class="calibre6"/> omnes qui residui fuerint de cognatione hac pessima,<br class="calibre6"/> in universis locis quæ derelicta sunt,<br class="calibre6"/> ad quæ ejeci eos, dicit Dominus exercituum.</div><br class="calibre6"/><br class="calibre6"/>
<span id="x8_4" class="vn">4</span> Et dices ad eos : <div class="poetry">Hæc dicit Dominus :<br class="calibre6"/> Numquid qui cadit non resurget ?<br class="calibre6"/> et qui aversus est non revertetur ?<br class="calibre6"/>
<span id="x8_5" class="vn">5</span> Quare ergo aversus est populus iste in Jerusalem<br class="calibre6"/> aversione contentiosa ?<br class="calibre6"/> Apprehenderunt mendacium,<br class="calibre6"/> et noluerunt reverti.<br class="calibre6"/>
<span id="x8_6" class="vn">6</span> Attendi, et auscultavi :<br class="calibre6"/> nemo quod bonum est loquitur ;<br class="calibre6"/> nullus est qui agat pœnitentiam super peccato suo,<br class="calibre6"/> dicens : Quid feci ?<br class="calibre6"/> Omnes conversi sunt ad cursum suum,<br class="calibre6"/> quasi equus impetu vadens ad prælium.<br class="calibre6"/>
<span id="x8_7" class="vn">7</span> Milvus in cælo cognovit tempus suum :<br class="calibre6"/> turtur, et hirundo, et ciconia custodierunt tempus adventus sui :<br class="calibre6"/> populus autem meus non cognovit judicium Domini.<br class="calibre6"/>
<span id="x8_8" class="vn">8</span> Quomodo dicitis : Sapientes nos sumus,<br class="calibre6"/> et lex Domini nobiscum est ?<br class="calibre6"/> vere mendacium operatus est stylus mendax scribarum !<br class="calibre6"/>
<span id="x8_9" class="vn">9</span> Confusi sunt sapientes ;<br class="calibre6"/> perterriti et capti sunt :<br class="calibre6"/> verbum enim Domini projecerunt,<br class="calibre6"/> et sapientia nulla est in eis.<br class="calibre6"/>
<span id="x8_10" class="vn">10</span> Propterea dabo mulieres eorum exteris,<br class="calibre6"/> agros eorum hæredibus,<br class="calibre6"/> quia a minimo usque ad maximum<br class="calibre6"/> omnes avaritiam sequuntur :<br class="calibre6"/> a propheta usque ad sacerdotem<br class="calibre6"/> cuncti faciunt mendacium.<br class="calibre6"/>
<span id="x8_11" class="vn">11</span> Et sanabant contritionem filiæ populi mei ad ignominiam,<br class="calibre6"/> dicentes : Pax, pax !<br class="calibre6"/> cum non esset pax.<br class="calibre6"/>
<span id="x8_12" class="vn">12</span> Confusi sunt, quia abominationem fecerunt :<br class="calibre6"/> quinimmo confusione non sunt confusi,<br class="calibre6"/> et erubescere nescierunt.<br class="calibre6"/> Idcirco cadent inter corruentes :<br class="calibre6"/> in tempore visitationis suæ corruent, dicit Dominus.<br class="calibre6"/>
<span id="x8_13" class="vn">13</span> Congregans congregabo eos, ait Dominus.<br class="calibre6"/> Non est uva in vitibus, et non sunt ficus in ficulnea :<br class="calibre6"/> folium defluxit,<br class="calibre6"/> et dedi eis quæ prætergressa sunt.<br class="calibre6"/>
<span id="x8_14" class="vn">14</span> Quare sedemus ?<br class="calibre6"/> convenite, et ingrediamur civitatem munitam,<br class="calibre6"/> et sileamus ibi :<br class="calibre6"/> quia Dominus Deus noster silere nos fecit,<br class="calibre6"/> et potum dedit nobis aquam fellis :<br class="calibre6"/> peccavimus enim Domino.<br class="calibre6"/>
<span id="x8_15" class="vn">15</span> Exspectavimus pacem, et non erat bonum :<br class="calibre6"/> tempus medelæ, et ecce formido.<br class="calibre6"/>
<span id="x8_16" class="vn">16</span> A Dan auditus est fremitus equorum ejus ;<br class="calibre6"/> a voce hinnituum pugnatorum ejus commota est omnis terra :<br class="calibre6"/> et venerunt, et devoraverunt terram et plenitudinem ejus ;<br class="calibre6"/> urbem et habitatores ejus.<br class="calibre6"/>
<span id="x8_17" class="vn">17</span> Quia ecce ego mittam vobis serpentes regulos,<br class="calibre6"/> quibus non est incantatio :<br class="calibre6"/> et mordebunt vos, ait Dominus.<br class="calibre6"/>
<span id="x8_18" class="vn">18</span> Dolor meus super dolorem,<br class="calibre6"/> in me cor meum mœrens.<br class="calibre6"/>
<span id="x8_19" class="vn">19</span> Ecce vox clamoris filiæ populi mei de terra longinqua :<br class="calibre6"/> Numquid Dominus non est in Sion ?<br class="calibre6"/> aut rex ejus non est in ea ?<br class="calibre6"/> Quare ergo me ad iracundiam concitaverunt in sculptilibus suis,<br class="calibre6"/> et in vanitatibus alienis ?<br class="calibre6"/>
<span id="x8_20" class="vn">20</span> Transiit messis, finita est æstas,<br class="calibre6"/> et nos salvati non sumus.<br class="calibre6"/>
<span id="x8_21" class="vn">21</span> Super contritione filiæ populi mei contritus sum, et contristatus :<br class="calibre6"/> stupor obtinuit me.<br class="calibre6"/>
<span id="x8_22" class="vn">22</span> Numquid resina non est in Galaad ?<br class="calibre6"/> aut medicus non est ibi ?<br class="calibre6"/> quare igitur non est obducta cicatrix filiæ populi mei ?</div>
</div><div class="calibre5" id="calibre_pb_8"></div></body></html>
