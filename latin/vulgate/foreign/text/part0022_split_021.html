<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a><div class="poetry"> <span id="x21_1" class="vn">1</span> Sicut divisiones aquarum, ita cor regis in manu Domini :<br class="calibre6"/> quocumque voluerit, inclinabit illud.<br class="calibre6"/>
<span id="x21_2" class="vn">2</span> Omnis via viri recta sibi videtur :<br class="calibre6"/> appendit autem corda Dominus.<br class="calibre6"/>
<span id="x21_3" class="vn">3</span> Facere misericordiam et judicium<br class="calibre6"/> magis placet Domino quam victimæ.<br class="calibre6"/>
<span id="x21_4" class="vn">4</span> Exaltatio oculorum est dilatatio cordis ;<br class="calibre6"/> lucerna impiorum peccatum.<br class="calibre6"/>
<span id="x21_5" class="vn">5</span> Cogitationes robusti semper in abundantia ;<br class="calibre6"/> omnis autem piger semper in egestate est.</div><br class="calibre6"/><br class="calibre6"/>
<div class="poetry"><span id="x21_6" class="vn">6</span> Qui congregat thesauros lingua mendacii vanus et excors est,<br class="calibre6"/> et impingetur ad laqueos mortis.<br class="calibre6"/>
<span id="x21_7" class="vn">7</span> Rapinæ impiorum detrahent eos,<br class="calibre6"/> quia noluerunt facere judicium.<br class="calibre6"/>
<span id="x21_8" class="vn">8</span> Perversa via viri aliena est ;<br class="calibre6"/> qui autem mundus est, rectum opus ejus.<br class="calibre6"/>
<span id="x21_9" class="vn">9</span> Melius est sedere in angulo domatis,<br class="calibre6"/> quam cum muliere litigiosa, et in domo communi.<br class="calibre6"/>
<span id="x21_10" class="vn">10</span> Anima impii desiderat malum :<br class="calibre6"/> non miserebitur proximo suo.<br class="calibre6"/>
<span id="x21_11" class="vn">11</span> Mulctato pestilente, sapientior erit parvulus,<br class="calibre6"/> et si sectetur sapientem, sumet scientiam.<br class="calibre6"/>
<span id="x21_12" class="vn">12</span> Excogitat justus de domo impii,<br class="calibre6"/> ut detrahat impios a malo.</div><br class="calibre6"/><br class="calibre6"/>
<div class="poetry"><span id="x21_13" class="vn">13</span> Qui obturat aurem suam ad clamorem pauperis,<br class="calibre6"/> et ipse clamabit, et non exaudietur.<br class="calibre6"/>
<span id="x21_14" class="vn">14</span> Munus absconditum extinguit iras,<br class="calibre6"/> et donum in sinu indignationem maximam.<br class="calibre6"/>
<span id="x21_15" class="vn">15</span> Gaudium justo est facere judicium,<br class="calibre6"/> et pavor operantibus iniquitatem.<br class="calibre6"/>
<span id="x21_16" class="vn">16</span> Vir qui erraverit a via doctrinæ<br class="calibre6"/> in cœtu gigantum commorabitur.<br class="calibre6"/>
<span id="x21_17" class="vn">17</span> Qui diligit epulas in egestate erit ;<br class="calibre6"/> qui amat vinum et pinguia non ditabitur.<br class="calibre6"/>
<span id="x21_18" class="vn">18</span> Pro justo datur impius,<br class="calibre6"/> et pro rectis iniquus.<br class="calibre6"/>
<span id="x21_19" class="vn">19</span> Melius est habitare in terra deserta<br class="calibre6"/> quam cum muliere rixosa et iracunda.<br class="calibre6"/>
<span id="x21_20" class="vn">20</span> Thesaurus desiderabilis, et oleum in habitaculo justi :<br class="calibre6"/> et imprudens homo dissipabit illud.<br class="calibre6"/>
<span id="x21_21" class="vn">21</span> Qui sequitur justitiam et misericordiam<br class="calibre6"/> inveniet vitam, justitiam, et gloriam.<br class="calibre6"/>
<span id="x21_22" class="vn">22</span> Civitatem fortium ascendit sapiens,<br class="calibre6"/> et destruxit robur fiduciæ ejus.<br class="calibre6"/>
<span id="x21_23" class="vn">23</span> Qui custodit os suum et linguam suam<br class="calibre6"/> custodit ab angustiis animam suam.<br class="calibre6"/>
<span id="x21_24" class="vn">24</span> Superbus et arrogans vocatur indoctus,<br class="calibre6"/> qui in ira operatur superbiam.<br class="calibre6"/>
<span id="x21_25" class="vn">25</span> Desideria occidunt pigrum :<br class="calibre6"/> noluerunt enim quidquam manus ejus operari.<br class="calibre6"/>
<span id="x21_26" class="vn">26</span> Tota die concupiscit et desiderat ;<br class="calibre6"/> qui autem justus est, tribuet, et non cessabit.<br class="calibre6"/>
<span id="x21_27" class="vn">27</span> Hostiæ impiorum abominabiles,<br class="calibre6"/> quia offeruntur ex scelere.<br class="calibre6"/>
<span id="x21_28" class="vn">28</span> Testis mendax peribit ;<br class="calibre6"/> vir obediens loquetur victoriam.<br class="calibre6"/>
<span id="x21_29" class="vn">29</span> Vir impius procaciter obfirmat vultum suum ;<br class="calibre6"/> qui autem rectus est corrigit viam suam.<br class="calibre6"/>
<span id="x21_30" class="vn">30</span> Non est sapientia, non est prudentia,<br class="calibre6"/> non est consilium contra Dominum.<br class="calibre6"/>
<span id="x21_31" class="vn">31</span> Equus paratur ad diem belli ;<br class="calibre6"/> Dominus autem salutem tribuit.</div>
</div><div class="calibre5" id="calibre_pb_21"></div></body></html>
