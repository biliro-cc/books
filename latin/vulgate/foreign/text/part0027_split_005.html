<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Cantabo dilecto meo<br class="calibre6"/> canticum patruelis mei vineæ suæ.<br class="calibre6"/> Vinea facta est dilecto meo<br class="calibre6"/> in cornu filio olei.<br class="calibre6"/>
<span id="x5_2" class="vn">2</span> Et sepivit eam, et lapides elegit ex illa,<br class="calibre6"/> et plantavit eam electam ;<br class="calibre6"/> et ædificavit turrim in medio ejus,<br class="calibre6"/> et torcular exstruxit in ea ;<br class="calibre6"/> et exspectavit ut faceret uvas,<br class="calibre6"/> et fecit labruscas.<br class="calibre6"/>
<span id="x5_3" class="vn">3</span> Nunc ergo, habitatores Jerusalem<br class="calibre6"/> et viri Juda,<br class="calibre6"/> judicate inter me<br class="calibre6"/> et vineam meam.<br class="calibre6"/>
<span id="x5_4" class="vn">4</span> Quid est quod debui ultra facere vineæ meæ,<br class="calibre6"/> et non feci ei ?<br class="calibre6"/> an quod exspectavi ut faceret uvas,<br class="calibre6"/> et fecit labruscas ?<br class="calibre6"/>
<span id="x5_5" class="vn">5</span> Et nunc ostendam vobis<br class="calibre6"/> quid ego faciam vineæ meæ :<br class="calibre6"/> auferam sepem ejus,<br class="calibre6"/> et erit in direptionem ;<br class="calibre6"/> diruam maceriam ejus,<br class="calibre6"/> et erit in conculcationem.<br class="calibre6"/>
<span id="x5_6" class="vn">6</span> Et ponam eam desertam ;<br class="calibre6"/> non putabitur et non fodietur :<br class="calibre6"/> et ascendent vepres et spinæ,<br class="calibre6"/> et nubibus mandabo<br class="calibre6"/> ne pluant super eam imbrem.<br class="calibre6"/>
<span id="x5_7" class="vn">7</span> Vinea enim Domini exercituum<br class="calibre6"/> domus Israël est ;<br class="calibre6"/> et vir Juda<br class="calibre6"/> germen ejus delectabile :<br class="calibre6"/> et exspectavi ut faceret judicium,<br class="calibre6"/> et ecce iniquitas ;<br class="calibre6"/> et justitiam, et ecce clamor.</div><br class="calibre6"/><br class="calibre6"/>
<div class="poetry"><span id="x5_8" class="vn">8</span> Væ qui conjungitis domum ad domum,<br class="calibre6"/> et agrum agro copulatis<br class="calibre6"/> usque ad terminum loci !<br class="calibre6"/> Numquid habitabitis vos soli<br class="calibre6"/> in medio terræ ?<br class="calibre6"/>
<span id="x5_9" class="vn">9</span> In auribus meis sunt hæc,<br class="calibre6"/> dicit Dominus exercituum ;<br class="calibre6"/> nisi domus multæ desertæ fuerint,<br class="calibre6"/> grandes et pulchræ, absque habitatore.<br class="calibre6"/>
<span id="x5_10" class="vn">10</span> Decem enim jugera vinearum facient lagunculam unam,<br class="calibre6"/> et triginta modii sementis facient modios tres.<br class="calibre6"/>
<span id="x5_11" class="vn">11</span> Væ qui consurgitis mane<br class="calibre6"/> ad ebrietatem sectandam,<br class="calibre6"/> et potandum usque ad vesperam,<br class="calibre6"/> ut vino æstuetis !<br class="calibre6"/>
<span id="x5_12" class="vn">12</span> Cithara, et lyra, et tympanum,<br class="calibre6"/> et tibia, et vinum in conviviis vestris ;<br class="calibre6"/> et opus Domini non respicitis,<br class="calibre6"/> nec opera manuum ejus consideratis.<br class="calibre6"/>
<span id="x5_13" class="vn">13</span> Propterea captivus ductus est populus meus,<br class="calibre6"/> quia non habuit scientiam,<br class="calibre6"/> et nobiles ejus interierunt fame,<br class="calibre6"/> et multitudo ejus siti exaruit.<br class="calibre6"/>
<span id="x5_14" class="vn">14</span> Propterea dilatavit infernus animam suam,<br class="calibre6"/> et aperuit os suum absque ullo termino ;<br class="calibre6"/> et descendent fortes ejus,<br class="calibre6"/> et populus ejus, et sublimes gloriosique ejus, ad eum.<br class="calibre6"/>
<span id="x5_15" class="vn">15</span> Et incurvabitur homo, et humiliabitur vir,<br class="calibre6"/> et oculi sublimium deprimentur.<br class="calibre6"/>
<span id="x5_16" class="vn">16</span> Et exaltabitur Dominus exercituum in judicio ;<br class="calibre6"/> et Deus sanctus sanctificabitur in justitia.<br class="calibre6"/>
<span id="x5_17" class="vn">17</span> Et pascentur agni juxta ordinem suum,<br class="calibre6"/> et deserta in ubertatem versa advenæ comedent.</div><br class="calibre6"/><br class="calibre6"/>
<div class="poetry"><span id="x5_18" class="vn">18</span> Væ qui trahitis iniquitatem<br class="calibre6"/> in funiculis vanitatis,<br class="calibre6"/> et quasi vinculum plaustri peccatum !<br class="calibre6"/>
<span id="x5_19" class="vn">19</span> qui dicitis : Festinet,<br class="calibre6"/> et cito veniat opus ejus, ut videamus ;<br class="calibre6"/> et appropiet, et veniat<br class="calibre6"/> consilium sancti Israël,<br class="calibre6"/> et sciemus illud !<br class="calibre6"/>
<span id="x5_20" class="vn">20</span> Væ qui dicitis malum bonum,<br class="calibre6"/> et bonum malum ;<br class="calibre6"/> ponentes tenebras lucem,<br class="calibre6"/> et lucem tenebras ;<br class="calibre6"/> ponentes amarum in dulce,<br class="calibre6"/> et dulce in amarum !<br class="calibre6"/>
<span id="x5_21" class="vn">21</span> Væ qui sapientes estis in oculis vestris,<br class="calibre6"/> et coram vobismetipsis prudentes.<br class="calibre6"/>
<span id="x5_22" class="vn">22</span> Væ qui potentes estis ad bibendum vinum,<br class="calibre6"/> et viri fortes ad miscendam ebrietatem !<br class="calibre6"/>
<span id="x5_23" class="vn">23</span> qui justificatis impium pro muneribus,<br class="calibre6"/> et justitiam justi aufertis ab eo !<br class="calibre6"/>
<span id="x5_24" class="vn">24</span> Propter hoc, sicut devorat stipulam lingua ignis,<br class="calibre6"/> et calor flammæ exurit,<br class="calibre6"/> sic radix eorum quasi favilla erit,<br class="calibre6"/> et germen eorum ut pulvis ascendet ;<br class="calibre6"/> abjecerunt enim legem Domini exercituum,<br class="calibre6"/> et eloquium sancti Israël blasphemaverunt.<br class="calibre6"/>
<span id="x5_25" class="vn">25</span> Ideo iratus est furor Domini in populum suum,<br class="calibre6"/> et extendit manum suam super eum, et percussit eum :<br class="calibre6"/> et conturbati sunt montes,<br class="calibre6"/> et facta sunt morticina eorum quasi stercus in medio platearum.<br class="calibre6"/> In his omnibus non est adversus furor ejus,<br class="calibre6"/> sed adhuc manus ejus extenta.<br class="calibre6"/>
<span id="x5_26" class="vn">26</span> Et elevabit signum in nationibus procul,<br class="calibre6"/> et sibilabit ad eum de finibus terræ :<br class="calibre6"/> et ecce festinus velociter veniet.<br class="calibre6"/>
<span id="x5_27" class="vn">27</span> Non est deficiens neque laborans in eo ;<br class="calibre6"/> non dormitabit, neque dormiet ;<br class="calibre6"/> neque solvetur cingulum renum ejus,<br class="calibre6"/> nec rumpetur corrigia calceamenti ejus.<br class="calibre6"/>
<span id="x5_28" class="vn">28</span> Sagittæ ejus acutæ, et omnes arcus ejus extenti.<br class="calibre6"/> Ungulæ equorum ejus ut silex,<br class="calibre6"/> et rotæ ejus quasi impetus tempestatis.<br class="calibre6"/>
<span id="x5_29" class="vn">29</span> Rugitus ejus ut leonis ;<br class="calibre6"/> rugiet ut catuli leonum :<br class="calibre6"/> et frendet, et tenebit prædam,<br class="calibre6"/> et amplexabitur, et non erit qui eruat.<br class="calibre6"/>
<span id="x5_30" class="vn">30</span> Et sonabit super eum in die illa sicut sonitus maris :<br class="calibre6"/> aspiciemus in terram,<br class="calibre6"/> et ecce tenebræ tribulationis,<br class="calibre6"/> et lux obtenebrata est in caligine ejus.</div>
</div><div class="calibre5" id="calibre_pb_5"></div></body></html>
