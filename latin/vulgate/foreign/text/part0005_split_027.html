<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Præcepit autem Moyses et seniores Israël populo, dicentes : Custodite omne mandatum quod præcipio vobis hodie.
<span id="x27_2" class="vn">2</span> Cumque transieritis Jordanem in terram, quam Dominus Deus tuus dabit tibi, eriges ingentes lapides, et calce lævigabis eos,
<span id="x27_3" class="vn">3</span> ut possis in eis scribere omnia verba legis hujus, Jordane transmisso : ut introëas terram, quam Dominus Deus tuus dabit tibi, terram lacte et melle manantem, sicut juravit patribus tuis.
<span id="x27_4" class="vn">4</span> Quando ergo transieritis Jordanem, erigite lapides, quos ego hodie præcipio vobis in monte Hebal, et lævigabis eos calce :
<span id="x27_5" class="vn">5</span> et ædificabis ibi altare Domino Deo tuo de lapidibus, quos ferrum non tetigit,
<span id="x27_6" class="vn">6</span> et de saxis informibus et impolitis : et offeres super eo holocausta Domino Deo tuo,
<span id="x27_7" class="vn">7</span> et immolabis hostias pacificas, comedesque ibi, et epulaberis coram Domino Deo tuo.
<span id="x27_8" class="vn">8</span> Et scribes super lapides omnia verba legis hujus plane et lucide.
<span id="x27_9" class="vn">9</span> Dixeruntque Moyses et sacerdotes Levitici generis ad omnem Israëlem : Attende, et audi, Israël : hodie factus es populus Domini Dei tui :
<span id="x27_10" class="vn">10</span> audies vocem ejus, et facies mandata atque justitias, quas ego præcipio tibi.<br class="calibre6"/><br class="calibre6"/>
<span id="x27_11" class="vn">11</span> Præcepitque Moyses populo in die illo, dicens :
<span id="x27_12" class="vn">12</span> Hi stabunt ad benedicendum populo super montem Garizim, Jordane transmisso : Simeon, Levi, Judas, Issachar, Joseph, et Benjamin.
<span id="x27_13" class="vn">13</span> Et e regione isti stabunt ad maledicendum in monte Hebal : Ruben, Gad, et Aser, et Zabulon, Dan, et Nephthali.
<span id="x27_14" class="vn">14</span> Et pronuntiabunt Levitæ, dicentque ad omnes viros Israël excelsa voce :
<span id="x27_15" class="vn">15</span> Maledictus homo qui facit sculptile et conflatile, abominationem Domini, opus manuum artificum, ponetque illud in abscondito : et respondebit omnis populus, et dicet : Amen.
<span id="x27_16" class="vn">16</span> Maledictus qui non honorat patrem suum, et matrem : et dicet omnis populus : Amen.
<span id="x27_17" class="vn">17</span> Maledictus qui transfert terminos proximi sui : et dicet omnis populus : Amen.
<span id="x27_18" class="vn">18</span> Maledictus qui errare facit cæcum in itinere : et dicet omnis populus : Amen.
<span id="x27_19" class="vn">19</span> Maledictus qui pervertit judicium advenæ, pupilli et viduæ : et dicet omnis populus : Amen.
<span id="x27_20" class="vn">20</span> Maledictus qui dormit cum uxore patris sui, et revelat operimentum lectuli ejus : et dicet omnis populus : Amen.
<span id="x27_21" class="vn">21</span> Maledictus qui dormit cum omni jumento : et dicet omnis populus : Amen.
<span id="x27_22" class="vn">22</span> Maledictus qui dormit cum sorore sua, filia patris sui, vel matris suæ : et dicet omnis populus : Amen.
<span id="x27_23" class="vn">23</span> Maledictus qui dormit cum socru sua : et dicet omnis populus : Amen.
<span id="x27_24" class="vn">24</span> Maledictus qui clam percusserit proximum suum : et dicet omnis populus : Amen.
<span id="x27_25" class="vn">25</span> Maledictus qui accipit munera, ut percutiat animam sanguinis innocentis : et dicet omnis populus : Amen.
<span id="x27_26" class="vn">26</span> Maledictus qui non permanet in sermonibus legis hujus, nec eos opere perficit : et dicet omnis populus : Amen.
</div><div class="calibre5" id="calibre_pb_27"></div></body></html>
