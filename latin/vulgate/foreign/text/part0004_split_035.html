<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Numeri - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c35" id="c35"><span class="chapter-num">35</span></a> <span id="x35_1" class="vn">1</span> Hæc quoque locutus est Dominus ad Moysen in campes tribus Moab supra Jordanem, contra Jericho :
<span id="x35_2" class="vn">2</span> Præcipe filiis Israël ut dent Levitis de possessionibus suis
<span id="x35_3" class="vn">3</span> urbes ad habitandum, et suburbana earum per circuitum : ut ipsi in oppidis maneant, et suburbana sint pecoribus ac jumentis :
<span id="x35_4" class="vn">4</span> quæ a muris civitatum forinsecus, per circuitum, mille passuum spatio tendentur.
<span id="x35_5" class="vn">5</span> Contra orientem duo millia erunt cubiti, et contra meridiem similiter erunt duo millia : ad mare quoque, quod respicit ad occidentem, eadem mensura erit, et septentrionalis plaga æquali termino finietur, eruntque urbes in medio, et foris suburbana.
<span id="x35_6" class="vn">6</span> De ipsis autem oppidis, quæ Levitis dabitis, sex erunt in fugitivorum auxilia separata, ut fugiat ad ea qui fuderit sanguinem : et exceptis his, alia quadraginta duo oppida,
<span id="x35_7" class="vn">7</span> id est, simul quadraginta octo cum suburbanis suis.
<span id="x35_8" class="vn">8</span> Ipsæque urbes, quæ dabuntur de possessionibus filiorum Israël, ab his qui plus habent, plures auferentur : et qui minus, pauciores : singuli juxta mensuram hæreditatis suæ dabunt oppida Levitis.<br class="calibre6"/><br class="calibre6"/>
<span id="x35_9" class="vn">9</span> Ait Dominus ad Moysen :
<span id="x35_10" class="vn">10</span> Loquere filiis Israël, et dices ad eos : Quando transgressi fueritis Jordanem in terram Chanaan,
<span id="x35_11" class="vn">11</span> decernite quæ urbes esse debeant in præsidia fugitivorum, qui nolentes sanguinem fuderint :
<span id="x35_12" class="vn">12</span> in quibus cum fuerit profugus, cognatus occisi non poterit eum occidere, donec stet in conspectu multitudinis, et causa illius judicetur.
<span id="x35_13" class="vn">13</span> De ipsis autem urbibus, quæ ad fugitivorum subsidia separantur,
<span id="x35_14" class="vn">14</span> tres erunt trans Jordanem, et tres in terra Chanaan,
<span id="x35_15" class="vn">15</span> tam filiis Israël quam advenis atque peregrinis, ut confugiat ad eas qui nolens sanguinem fuderit.
<span id="x35_16" class="vn">16</span> Si quis ferro percusserit, et mortuus fuerit qui percussus est, reus erit homicidii, et ipse morietur.
<span id="x35_17" class="vn">17</span> Si lapidem jecerit, et ictus occubuerit, similiter punietur.
<span id="x35_18" class="vn">18</span> Si ligno percussus interierit, percussoris sanguine vindicabitur.
<span id="x35_19" class="vn">19</span> Propinquus occisi, homicidam interficiet : statim ut apprehenderit eum, interficiet.
<span id="x35_20" class="vn">20</span> Si per odium quis hominem impulerit, vel jecerit quippiam in eum per insidias :
<span id="x35_21" class="vn">21</span> aut cum esset inimicus, manu percusserit, et ille mortuus fuerit : percussor homicidii reus erit : cognatus occisi statim ut invenerit eum, jugulabit.
<span id="x35_22" class="vn">22</span> Quod si fortuitu, et absque odio
<span id="x35_23" class="vn">23</span> et inimicitiis quidquam horum fecerit,
<span id="x35_24" class="vn">24</span> et hoc audiente populo fuerit comprobatum, atque inter percussorem et propinquum sanguinis quæstio ventilata :
<span id="x35_25" class="vn">25</span> liberabitur innocens de ultoris manu, et reducetur per sententiam in urbem, ad quam confugerat, manebitque ibi, donec sacerdos magnus, qui oleo sancto unctus est, moriatur.
<span id="x35_26" class="vn">26</span> Si interfector extra fines urbium, quæ exulibus deputatæ sunt,
<span id="x35_27" class="vn">27</span> fuerit inventus, et percussus ab eo qui ultor est sanguinis : absque noxa erit qui eum occiderit.
<span id="x35_28" class="vn">28</span> Debuerat enim profugus usque ad mortem pontificis in urbe residere. Postquam autem ille obierit, homicida revertetur in terram suam.
<span id="x35_29" class="vn">29</span> Hæc sempiterna erunt, et legitima in cunctis habitationibus vestris.<br class="calibre6"/><br class="calibre6"/>
<span id="x35_30" class="vn">30</span> Homicida sub testibus punietur : ad unius testimonium nullus condemnabitur.
<span id="x35_31" class="vn">31</span> Non accipietis pretium ab eo qui reus est sanguinis, statim et ipse morietur.
<span id="x35_32" class="vn">32</span> Exules et profugi ante mortem pontificis nullo modo in urbes suas reverti poterunt,
<span id="x35_33" class="vn">33</span> ne polluatis terram habitationis vestræ, quæ insontium cruore maculatur : nec aliter expiari potest, nisi per ejus sanguinem, qui alterius sanguinem fuderit.
<span id="x35_34" class="vn">34</span> Atque ita emundabitur vestra possessio me commorante vobiscum. Ego enim sum Dominus qui habito inter filios Israël.
</div><div class="calibre5" id="calibre_pb_35"></div></body></html>
