<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a><div class="poetry"> <span id="x23_1" class="vn">1</span> Væ pastoribus qui disperdunt et dilacerant<br class="calibre6"/> gregem pascuæ meæ ! dicit Dominus.<br class="calibre6"/>
<span id="x23_2" class="vn">2</span> Ideo hæc dicit Dominus Deus Israël<br class="calibre6"/> ad pastores qui pascunt populum meum :<br class="calibre6"/> Vos dispersistis gregem meum,<br class="calibre6"/> et ejecistis eos, et non visitastis eos :<br class="calibre6"/> ecce ego visitabo super vos<br class="calibre6"/> malitiam studiorum vestrorum, ait Dominus.<br class="calibre6"/>
<span id="x23_3" class="vn">3</span> Et ego congregabo reliquias gregis mei<br class="calibre6"/> de omnibus terris ad quas ejecero eos illuc :<br class="calibre6"/> et convertam eos ad rura sua,<br class="calibre6"/> et crescent et multiplicabuntur.<br class="calibre6"/>
<span id="x23_4" class="vn">4</span> Et suscitabo super eos pastores, et pascent eos :<br class="calibre6"/> non formidabunt ultra, et non pavebunt,<br class="calibre6"/> et nullus quæretur ex numero, dicit Dominus.</div><br class="calibre6"/><br class="calibre6"/>
<div class="poetry"><span id="x23_5" class="vn">5</span> Ecce dies veniunt, dicit Dominus,<br class="calibre6"/> et suscitabo David germen justum :<br class="calibre6"/> et regnabit rex, et sapiens erit,<br class="calibre6"/> et faciet judicium et justitiam in terra.<br class="calibre6"/>
<span id="x23_6" class="vn">6</span> In diebus illis salvabitur Juda,<br class="calibre6"/> et Israël habitabit confidenter :<br class="calibre6"/> et hoc est nomen quod vocabunt eum :<br class="calibre6"/> Dominus justus noster.<br class="calibre6"/>
<span id="x23_7" class="vn">7</span> Propter hoc ecce dies veniunt, dicit Dominus,<br class="calibre6"/> et non dicent ultra : Vivit Dominus,<br class="calibre6"/> qui eduxit filios Israël de terra Ægypti,<br class="calibre6"/>
<span id="x23_8" class="vn">8</span> sed : Vivit Dominus,<br class="calibre6"/> qui eduxit et adduxit semen domus Israël de terra aquilonis,<br class="calibre6"/> et de cunctis terris ad quas ejeceram eos illuc,<br class="calibre6"/> et habitabunt in terra sua.</div><br class="calibre6"/><br class="calibre6"/>
<span id="x23_9" class="vn">9</span> Ad prophetas : <div class="poetry">Contritum est cor meum in medio mei ;<br class="calibre6"/> contremuerunt omnia ossa mea :<br class="calibre6"/> factus sum quasi vir ebrius,<br class="calibre6"/> et quasi homo madidus a vino,<br class="calibre6"/> a facie Domini,<br class="calibre6"/> et a facie verborum sanctorum ejus.<br class="calibre6"/>
<span id="x23_10" class="vn">10</span> Quia adulteris repleta est terra,<br class="calibre6"/> quia a facie maledictionis luxit terra,<br class="calibre6"/> arefacta sunt arva deserti :<br class="calibre6"/> factus est cursus eorum malus,<br class="calibre6"/> et fortitudo eorum dissimilis.<br class="calibre6"/>
<span id="x23_11" class="vn">11</span> Propheta namque et sacerdos polluti sunt,<br class="calibre6"/> et in domo mea inveni malum eorum, ait Dominus.<br class="calibre6"/>
<span id="x23_12" class="vn">12</span> Idcirco via eorum erit quasi lubricum in tenebris :<br class="calibre6"/> impellentur enim, et corruent in ea :<br class="calibre6"/> afferam enim super eos mala,<br class="calibre6"/> annum visitationis eorum, ait Dominus.<br class="calibre6"/>
<span id="x23_13" class="vn">13</span> Et in prophetis Samariæ vidi fatuitatem :<br class="calibre6"/> prophetabant in Baal,<br class="calibre6"/> et decipiebant populum meum Israël.<br class="calibre6"/>
<span id="x23_14" class="vn">14</span> Et in prophetis Jerusalem vidi similitudinem adulterantium,<br class="calibre6"/> et iter mendacii :<br class="calibre6"/> et confortaverunt manus pessimorum,<br class="calibre6"/> ut non converteretur unusquisque a malitia sua :<br class="calibre6"/> facti sunt mihi omnes ut Sodoma,<br class="calibre6"/> et habitatores ejus quasi Gomorrha.<br class="calibre6"/>
<span id="x23_15" class="vn">15</span> Propterea hæc dicit Dominus exercituum ad prophetas :<br class="calibre6"/> Ecce ego cibabo eos absinthio,<br class="calibre6"/> et potabo eos felle :<br class="calibre6"/> a prophetis enim Jerusalem egressa est pollutio<br class="calibre6"/> super omnem terram.<br class="calibre6"/>
<span id="x23_16" class="vn">16</span> Hæc dicit Dominus exercituum :<br class="calibre6"/> Nolite audire verba prophetarum<br class="calibre6"/> qui prophetant vobis, et decipiunt vos :<br class="calibre6"/> visionem cordis sui loquuntur,<br class="calibre6"/> non de ore Domini.<br class="calibre6"/>
<span id="x23_17" class="vn">17</span> Dicunt his qui blasphemant me :<br class="calibre6"/> Locutus est Dominus : Pax erit vobis :<br class="calibre6"/> et omni qui ambulat in pravitate cordis sui dixerunt :<br class="calibre6"/> Non veniet super vos malum.<br class="calibre6"/>
<span id="x23_18" class="vn">18</span> Quis enim affuit in consilio Domini,<br class="calibre6"/> et vidit, et audivit sermonem ejus ?<br class="calibre6"/> quis consideravit verbum illius, et audivit ?<br class="calibre6"/>
<span id="x23_19" class="vn">19</span> Ecce turbo Dominicæ indignationis egredietur,<br class="calibre6"/> et tempestas erumpens super caput impiorum veniet.<br class="calibre6"/>
<span id="x23_20" class="vn">20</span> Non revertetur furor Domini,<br class="calibre6"/> usque dum faciat et usque dum compleat cogitationem cordis sui :<br class="calibre6"/> in novissimis diebus intelligetis consilium ejus.<br class="calibre6"/>
<span id="x23_21" class="vn">21</span> Non mittebam prophetas,<br class="calibre6"/> et ipsi currebant :<br class="calibre6"/> non loquebar ad eos,<br class="calibre6"/> et ipsi prophetabant.<br class="calibre6"/>
<span id="x23_22" class="vn">22</span> Si stetissent in consilio meo,<br class="calibre6"/> et nota fecissent verba mea populo meo,<br class="calibre6"/> avertissem utique eos a via sua mala,<br class="calibre6"/> et a cogitationibus suis pessimis.<br class="calibre6"/>
<span id="x23_23" class="vn">23</span> Putasne Deus e vicino ego sum, dicit Dominus,<br class="calibre6"/> et non Deus de longe ?<br class="calibre6"/>
<span id="x23_24" class="vn">24</span> Si occultabitur vir in absconditis,<br class="calibre6"/> et ego non videbo eum ? dicit Dominus.<br class="calibre6"/> Numquid non cælum et terram ego impleo ? dicit Dominus.<br class="calibre6"/>
<span id="x23_25" class="vn">25</span> Audivi quæ dixerunt prophetæ<br class="calibre6"/> prophetantes in nomine meo mendacium,<br class="calibre6"/> atque dicentes : Somniavi, somniavi.<br class="calibre6"/>
<span id="x23_26" class="vn">26</span> Usquequo istud est in corde prophetarum vaticinantium mendacium,<br class="calibre6"/> et prophetantium seductiones cordis sui ?<br class="calibre6"/>
<span id="x23_27" class="vn">27</span> Qui volunt facere ut obliviscatur populus meus nominis mei,<br class="calibre6"/> propter somnia eorum quæ narrat unusquisque ad proximum suum,<br class="calibre6"/> sicut obliti sunt patres eorum nominis mei propter Baal ?<br class="calibre6"/>
<span id="x23_28" class="vn">28</span> Propheta qui habet somnium,<br class="calibre6"/> narret somnium :<br class="calibre6"/> et qui habet sermonem meum,<br class="calibre6"/> loquatur sermonem meum vere.<br class="calibre6"/> Quid paleis ad triticum ? dicit Dominus.<br class="calibre6"/>
<span id="x23_29" class="vn">29</span> Numquid non verba mea sunt quasi ignis, dicit Dominus,<br class="calibre6"/> et quasi malleus conterens petram ?<br class="calibre6"/>
<span id="x23_30" class="vn">30</span> Propterea ecce ego ad prophetas, ait Dominus,<br class="calibre6"/> qui furantur verba mea unusquisque a proximo suo.<br class="calibre6"/>
<span id="x23_31" class="vn">31</span> Ecce ego ad prophetas, ait Dominus,<br class="calibre6"/> qui assumunt linguas suas, et aiunt : Dicit Dominus.<br class="calibre6"/>
<span id="x23_32" class="vn">32</span> Ecce ego ad prophetas somniantes mendacium, ait Dominus,<br class="calibre6"/> qui narraverunt ea, et seduxerunt populum meum<br class="calibre6"/> in mendacio suo et in miraculis suis,<br class="calibre6"/> cum ego non misissem eos, nec mandassem eis :<br class="calibre6"/> qui nihil profuerunt populo huic, dicit Dominus.<br class="calibre6"/>
<span id="x23_33" class="vn">33</span> Si igitur interrogaverit te populus iste,<br class="calibre6"/> vel propheta, aut sacerdos, dicens :<br class="calibre6"/> Quod est onus Domini ?<br class="calibre6"/> dices ad eos : Vos estis onus :<br class="calibre6"/> projiciam quippe vos, dicit Dominus.<br class="calibre6"/>
<span id="x23_34" class="vn">34</span> Et propheta, et sacerdos, et populus<br class="calibre6"/> qui dicit : Onus Domini :<br class="calibre6"/> visitabo super virum illum et super domum ejus.<br class="calibre6"/>
<span id="x23_35" class="vn">35</span> Hæc dicetis unusquisque ad proximum,<br class="calibre6"/> et ad fratrem suum :<br class="calibre6"/> Quid respondit Dominus ?<br class="calibre6"/> et quid locutus est Dominus ?<br class="calibre6"/>
<span id="x23_36" class="vn">36</span> Et onus Domini ultra non memorabitur :<br class="calibre6"/> quia onus erit unicuique sermo suus,<br class="calibre6"/> et pervertistis verba Dei viventis,<br class="calibre6"/> Domini exercituum, Dei nostri.<br class="calibre6"/>
<span id="x23_37" class="vn">37</span> Hæc dices ad prophetam :<br class="calibre6"/> Quid respondit tibi Dominus ?<br class="calibre6"/> et quid locutus est Dominus ?<br class="calibre6"/>
<span id="x23_38" class="vn">38</span> Si autem onus Domini dixeritis,<br class="calibre6"/> propter hoc hæc dicit Dominus :<br class="calibre6"/> Quia dixistis sermonem istum : Onus Domini,<br class="calibre6"/> et misi ad vos dicens : Nolite dicere : Onus Domini :<br class="calibre6"/>
<span id="x23_39" class="vn">39</span> propterea ecce ego tollam vos portans,<br class="calibre6"/> et derelinquam vos,<br class="calibre6"/> et civitatem quam dedi vobis et patribus vestris,<br class="calibre6"/> a facie mea :<br class="calibre6"/>
<span id="x23_40" class="vn">40</span> et dabo vos in opprobrium sempiternum,<br class="calibre6"/> et in ignominiam æternam,<br class="calibre6"/> quæ numquam oblivione delebitur.</div>
</div><div class="calibre5" id="calibre_pb_23"></div></body></html>
