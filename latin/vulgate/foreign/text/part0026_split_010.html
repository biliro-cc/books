<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c10" id="c10"><span class="chapter-num">10</span></a><div class="poetry"> <span id="x10_1" class="vn">1</span> Judex sapiens judicabit populum suum,<br class="calibre6"/> et principatus sensati stabilis erit.<br class="calibre6"/>
<span id="x10_2" class="vn">2</span> Secundum judicem populi, sic et ministri ejus :<br class="calibre6"/> et qualis rector est civitatis, tales et inhabitantes in ea.<br class="calibre6"/>
<span id="x10_3" class="vn">3</span> Rex insipiens perdet populum suum :<br class="calibre6"/> et civitates inhabitabuntur per sensum potentium.<br class="calibre6"/>
<span id="x10_4" class="vn">4</span> In manu Dei potestas terræ :<br class="calibre6"/> et utilem rectorem suscitabit in tempus super illam.<br class="calibre6"/>
<span id="x10_5" class="vn">5</span> In manu Dei prosperitas hominis,<br class="calibre6"/> et super faciem scribæ imponet honorem suum.</div><br class="calibre6"/><br class="calibre6"/>
<div class="poetry"><span id="x10_6" class="vn">6</span> Omnis injuriæ proximi ne memineris,<br class="calibre6"/> et nihil agas in operibus injuriæ.<br class="calibre6"/>
<span id="x10_7" class="vn">7</span> Odibilis coram Deo est et hominibus superbia,<br class="calibre6"/> et execrabilis omnis iniquitas gentium.<br class="calibre6"/>
<span id="x10_8" class="vn">8</span> Regnum a gente in gentem transfertur propter injustitias,<br class="calibre6"/> et injurias, et contumelias, et diversos dolos.<br class="calibre6"/>
<span id="x10_9" class="vn">9</span> Avaro autem nihil est scelestius.<br class="calibre6"/> Quid superbit terra et cinis ?<br class="calibre6"/>
<span id="x10_10" class="vn">10</span> Nihil est iniquius quam amare pecuniam :<br class="calibre6"/> hic enim et animam suam venalem habet,<br class="calibre6"/> quoniam in vita sua projecit intima sua.<br class="calibre6"/>
<span id="x10_11" class="vn">11</span> Omnis potentatus brevis vita ;<br class="calibre6"/> languor prolixior gravat medicum.<br class="calibre6"/>
<span id="x10_12" class="vn">12</span> Brevem languorem præcidit medicus :<br class="calibre6"/> sic et rex hodie est, et cras morietur.<br class="calibre6"/>
<span id="x10_13" class="vn">13</span> Cum enim morietur homo,<br class="calibre6"/> hæreditabit serpentes, et bestias, et vermes.<br class="calibre6"/>
<span id="x10_14" class="vn">14</span> Initium superbiæ hominis apostatare a Deo :<br class="calibre6"/>
<span id="x10_15" class="vn">15</span> quoniam ab eo qui fecit illum recessit cor ejus,<br class="calibre6"/> quoniam initium omnis peccati est superbia.<br class="calibre6"/> Qui tenuerit illam adimplebitur maledictis,<br class="calibre6"/> et subvertet eum in finem.<br class="calibre6"/>
<span id="x10_16" class="vn">16</span> Propterea exhonoravit Dominus conventus malorum,<br class="calibre6"/> et destruxit eos usque in finem.<br class="calibre6"/>
<span id="x10_17" class="vn">17</span> Sedes ducum superborum destruxit Deus,<br class="calibre6"/> et sedere fecit mites pro eis.<br class="calibre6"/>
<span id="x10_18" class="vn">18</span> Radices gentium superbarum arefecit Deus,<br class="calibre6"/> et plantavit humiles ex ipsis gentibus.<br class="calibre6"/>
<span id="x10_19" class="vn">19</span> Terras gentium evertit Dominus,<br class="calibre6"/> et perdidit eas usque ad fundamentum.<br class="calibre6"/>
<span id="x10_20" class="vn">20</span> Arefecit ex ipsis, et disperdidit eos,<br class="calibre6"/> et cessare fecit memoriam eorum a terra.<br class="calibre6"/>
<span id="x10_21" class="vn">21</span> Memoria superborum perdidit Deus,<br class="calibre6"/> et reliquit memoriam humilium sensu.<br class="calibre6"/>
<span id="x10_22" class="vn">22</span> Non est creata hominibus superbia,<br class="calibre6"/> neque iracundia nationi mulierum.</div><br class="calibre6"/><br class="calibre6"/>
<div class="poetry"><span id="x10_23" class="vn">23</span> Semen hominum honorabitur hoc, quod timet Deum :<br class="calibre6"/> semen autem hoc exhonorabitur, quod præterit mandata Domini.<br class="calibre6"/>
<span id="x10_24" class="vn">24</span> In medio fratrum rector illorum in honore :<br class="calibre6"/> et qui timent Dominum erunt in oculis illius.<br class="calibre6"/>
<span id="x10_25" class="vn">25</span> Gloria divitum, honoratorum, et pauperum,<br class="calibre6"/> timor Dei est.<br class="calibre6"/>
<span id="x10_26" class="vn">26</span> Noli despicere hominem justum pauperem,<br class="calibre6"/> et noli magnificare virum peccatorem divitem.<br class="calibre6"/>
<span id="x10_27" class="vn">27</span> Magnus, et judex, et potens est in honore :<br class="calibre6"/> et non est major illo qui timet Deum.<br class="calibre6"/>
<span id="x10_28" class="vn">28</span> Servo sensato liberi servient :<br class="calibre6"/> et vir prudens et disciplinatus non murmurabit correptus,<br class="calibre6"/> et inscius non honorabitur.<br class="calibre6"/>
<span id="x10_29" class="vn">29</span> Noli extollere te in faciendo opere tuo,<br class="calibre6"/> et noli cunctari in tempore angustiæ.<br class="calibre6"/>
<span id="x10_30" class="vn">30</span> Melior est qui operatur et abundat in omnibus,<br class="calibre6"/> quam qui gloriatur et eget pane.<br class="calibre6"/>
<span id="x10_31" class="vn">31</span> Fili, in mansuetudine serva animam tuam,<br class="calibre6"/> et da illi honorem secundum meritum suum.<br class="calibre6"/>
<span id="x10_32" class="vn">32</span> Peccantem in animam suam quis justificabit ?<br class="calibre6"/> et quis honorificabit exhonorantem animam suam ?<br class="calibre6"/>
<span id="x10_33" class="vn">33</span> Pauper gloriatur per disciplinam et timorem suum :<br class="calibre6"/> et est homo qui honorificatur propter substantiam suam.<br class="calibre6"/>
<span id="x10_34" class="vn">34</span> Qui autem gloriatur in paupertate, quanto magis in substantia !<br class="calibre6"/> et qui gloriatur in substantia, paupertatem vereatur.</div>
</div><div class="calibre5" id="calibre_pb_10"></div></body></html>
