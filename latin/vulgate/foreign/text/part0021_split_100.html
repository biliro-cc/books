<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c100" id="c100"><span class="chapter-num">100</span></a> <span id="x100_1" class="vn">1</span> Psalmus ipsi David. <div class="poetry">Misericordiam et judicium cantabo tibi, Domine ;<br class="calibre6"/> psallam,
<span id="x100_2" class="vn">2</span> et intelligam in via immaculata : quando venies ad me ?<br class="calibre6"/> Perambulabam in innocentia cordis mei, in medio domus meæ.<br class="calibre6"/>
<span id="x100_3" class="vn">3</span> Non proponebam ante oculos meos rem injustam ;<br class="calibre6"/> facientes prævaricationes odivi ;<br class="calibre6"/> non adhæsit mihi
<span id="x100_4" class="vn">4</span> cor pravum ;<br class="calibre6"/> declinantem a me malignum non cognoscebam.<br class="calibre6"/>
<span id="x100_5" class="vn">5</span> Detrahentem secreto proximo suo, hunc persequebar :<br class="calibre6"/> superbo oculo, et insatiabili corde, cum hoc non edebam.<br class="calibre6"/>
<span id="x100_6" class="vn">6</span> Oculi mei ad fideles terræ, ut sedeant mecum ;<br class="calibre6"/> ambulans in via immaculata, hic mihi ministrabat.<br class="calibre6"/>
<span id="x100_7" class="vn">7</span> Non habitabit in medio domus meæ qui facit superbiam ;<br class="calibre6"/> qui loquitur iniqua non direxit in conspectu oculorum meorum.<br class="calibre6"/>
<span id="x100_8" class="vn">8</span> In matutino interficiebam omnes peccatores terræ,<br class="calibre6"/> ut disperderem de civitate Domini omnes operantes iniquitatem.</div>
</div><div class="calibre5" id="calibre_pb_100"></div></body></html>
