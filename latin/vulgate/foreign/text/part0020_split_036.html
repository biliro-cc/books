<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c36" id="c36"><span class="chapter-num">36</span></a> <span id="x36_1" class="vn">1</span> Addens quoque Eliu, hæc locutus est :
<div class="poetry"><span id="x36_2" class="vn">2</span> Sustine me paululum, et indicabo tibi :<br class="calibre6"/> adhuc enim habeo quod pro Deo loquar.<br class="calibre6"/>
<span id="x36_3" class="vn">3</span> Repetam scientiam meam a principio,<br class="calibre6"/> et operatorem meum probabo justum.<br class="calibre6"/>
<span id="x36_4" class="vn">4</span> Vere enim absque mendacio sermones mei,<br class="calibre6"/> et perfecta scientia probabitur tibi.<br class="calibre6"/>
<span id="x36_5" class="vn">5</span> Deus potentes non abjicit,<br class="calibre6"/> cum et ipse sit potens :<br class="calibre6"/>
<span id="x36_6" class="vn">6</span> sed non salvat impios,<br class="calibre6"/> et judicium pauperibus tribuit.<br class="calibre6"/>
<span id="x36_7" class="vn">7</span> Non auferet a justo oculos suos :<br class="calibre6"/> et reges in solio collocat in perpetuum,<br class="calibre6"/> et illi eriguntur.<br class="calibre6"/>
<span id="x36_8" class="vn">8</span> Et si fuerint in catenis,<br class="calibre6"/> et vinciantur funibus paupertatis,<br class="calibre6"/>
<span id="x36_9" class="vn">9</span> indicabit eis opera eorum,<br class="calibre6"/> et scelera eorum, quia violenti fuerunt.<br class="calibre6"/>
<span id="x36_10" class="vn">10</span> Revelabit quoque aurem eorum, ut corripiat :<br class="calibre6"/> et loquetur, ut revertantur ab iniquitate.<br class="calibre6"/>
<span id="x36_11" class="vn">11</span> Si audierint et observaverint, complebunt dies suos in bono,<br class="calibre6"/> et annos suos in gloria :<br class="calibre6"/>
<span id="x36_12" class="vn">12</span> si autem non audierint,<br class="calibre6"/> transibunt per gladium,<br class="calibre6"/> et consumentur in stultitia.<br class="calibre6"/>
<span id="x36_13" class="vn">13</span> Simulatores et callidi provocant iram Dei,<br class="calibre6"/> neque clamabunt cum vincti fuerint.<br class="calibre6"/>
<span id="x36_14" class="vn">14</span> Morietur in tempestate anima eorum,<br class="calibre6"/> et vita eorum inter effeminatos.<br class="calibre6"/>
<span id="x36_15" class="vn">15</span> Eripiet de angustia sua pauperem,<br class="calibre6"/> et revelabit in tribulatione aurem ejus.<br class="calibre6"/>
<span id="x36_16" class="vn">16</span> Igitur salvabit te de ore angusto latissime,<br class="calibre6"/> et non habente fundamentum subter se :<br class="calibre6"/> requies autem mensæ tuæ erit plena pinguedine.<br class="calibre6"/>
<span id="x36_17" class="vn">17</span> Causa tua quasi impii judicata est :<br class="calibre6"/> causam judiciumque recipies.<br class="calibre6"/>
<span id="x36_18" class="vn">18</span> Non te ergo superet ira ut aliquem opprimas :<br class="calibre6"/> nec multitudo donorum inclinet te.<br class="calibre6"/>
<span id="x36_19" class="vn">19</span> Depone magnitudinem tuam absque tribulatione,<br class="calibre6"/> et omnes robustos fortitudine.<br class="calibre6"/>
<span id="x36_20" class="vn">20</span> Ne protrahas noctem,<br class="calibre6"/> ut ascendant populi pro eis.<br class="calibre6"/>
<span id="x36_21" class="vn">21</span> Cave ne declines ad iniquitatem :<br class="calibre6"/> hanc enim cœpisti sequi post miseriam.<br class="calibre6"/>
<span id="x36_22" class="vn">22</span> Ecce Deus excelsus in fortitudine sua,<br class="calibre6"/> et nullus ei similis in legislatoribus.<br class="calibre6"/>
<span id="x36_23" class="vn">23</span> Quis poterit scrutari vias ejus ?<br class="calibre6"/> aut quis potest ei dicere : Operatus es iniquitatem ?<br class="calibre6"/>
<span id="x36_24" class="vn">24</span> Memento quod ignores opus ejus,<br class="calibre6"/> de quo cecinerunt viri.<br class="calibre6"/>
<span id="x36_25" class="vn">25</span> Omnes homines vident eum :<br class="calibre6"/> unusquisque intuetur procul.<br class="calibre6"/>
<span id="x36_26" class="vn">26</span> Ecce Deus magnus vincens scientiam nostram :<br class="calibre6"/> numerus annorum ejus inæstimabilis.<br class="calibre6"/>
<span id="x36_27" class="vn">27</span> Qui aufert stillas pluviæ,<br class="calibre6"/> et effundit imbres ad instar gurgitum,<br class="calibre6"/>
<span id="x36_28" class="vn">28</span> qui de nubibus fluunt<br class="calibre6"/> quæ prætexunt cuncta desuper.<br class="calibre6"/>
<span id="x36_29" class="vn">29</span> Si voluerit extendere nubes quasi tentorium suum,<br class="calibre6"/>
<span id="x36_30" class="vn">30</span> et fulgurare lumine suo desuper,<br class="calibre6"/> cardines quoque maris operiet.<br class="calibre6"/>
<span id="x36_31" class="vn">31</span> Per hæc enim judicat populos,<br class="calibre6"/> et dat escas multis mortalibus.<br class="calibre6"/>
<span id="x36_32" class="vn">32</span> In manibus abscondit lucem,<br class="calibre6"/> et præcepit ei ut rursus adveniat.<br class="calibre6"/>
<span id="x36_33" class="vn">33</span> Annuntiat de ea amico suo, quod possessio ejus sit,<br class="calibre6"/> et ad eam possit ascendere.</div>
</div><div class="calibre5" id="calibre_pb_36"></div></body></html>
