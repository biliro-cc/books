<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a><div class="poetry"> <span id="x14_1" class="vn">1</span> Homo natus de muliere, brevi vivens tempore,<br class="calibre6"/> repletur multis miseriis.<br class="calibre6"/>
<span id="x14_2" class="vn">2</span> Qui quasi flos egreditur et conteritur,<br class="calibre6"/> et fugit velut umbra, et numquam in eodem statu permanet.<br class="calibre6"/>
<span id="x14_3" class="vn">3</span> Et dignum ducis super hujuscemodi aperire oculos tuos,<br class="calibre6"/> et adducere eum tecum in judicium ?<br class="calibre6"/>
<span id="x14_4" class="vn">4</span> Quis potest facere mundum de immundo conceptum semine ?<br class="calibre6"/> nonne tu qui solus es ?<br class="calibre6"/>
<span id="x14_5" class="vn">5</span> Breves dies hominis sunt :<br class="calibre6"/> numerus mensium ejus apud te est :<br class="calibre6"/> constituisti terminos ejus, qui præteriri non poterunt.<br class="calibre6"/>
<span id="x14_6" class="vn">6</span> Recede paululum ab eo, ut quiescat,<br class="calibre6"/> donec optata veniat, sicut mercenarii, dies ejus.<br class="calibre6"/>
<span id="x14_7" class="vn">7</span> Lignum habet spem :<br class="calibre6"/> si præcisum fuerit, rursum virescit,<br class="calibre6"/> et rami ejus pullulant.<br class="calibre6"/>
<span id="x14_8" class="vn">8</span> Si senuerit in terra radix ejus,<br class="calibre6"/> et in pulvere emortuus fuerit truncus illius,<br class="calibre6"/>
<span id="x14_9" class="vn">9</span> ad odorem aquæ germinabit,<br class="calibre6"/> et faciet comam, quasi cum primum plantatum est.<br class="calibre6"/>
<span id="x14_10" class="vn">10</span> Homo vero cum mortuus fuerit, et nudatus,<br class="calibre6"/> atque consumptus, ubi, quæso, est ?<br class="calibre6"/>
<span id="x14_11" class="vn">11</span> Quomodo si recedant aquæ de mari,<br class="calibre6"/> et fluvius vacuefactus arescat :<br class="calibre6"/>
<span id="x14_12" class="vn">12</span> sic homo, cum dormierit, non resurget :<br class="calibre6"/> donec atteratur cælum, non evigilabit,<br class="calibre6"/> nec consurget de somno suo.<br class="calibre6"/>
<span id="x14_13" class="vn">13</span> Quis mihi hoc tribuat, ut in inferno protegas me,<br class="calibre6"/> et abscondas me donec pertranseat furor tuus,<br class="calibre6"/> et constituas mihi tempus in quo recorderis mei ?<br class="calibre6"/>
<span id="x14_14" class="vn">14</span> Putasne mortuus homo rursum vivat ?<br class="calibre6"/> cunctis diebus quibus nunc milito, expecto<br class="calibre6"/> donec veniat immutatio mea.<br class="calibre6"/>
<span id="x14_15" class="vn">15</span> Vocabis me, et ego respondebo tibi :<br class="calibre6"/> operi manuum tuarum porriges dexteram.<br class="calibre6"/>
<span id="x14_16" class="vn">16</span> Tu quidem gressus meos dinumerasti :<br class="calibre6"/> sed parce peccatis meis.<br class="calibre6"/>
<span id="x14_17" class="vn">17</span> Signasti quasi in sacculo delicta mea,<br class="calibre6"/> sed curasti iniquitatem meam.<br class="calibre6"/>
<span id="x14_18" class="vn">18</span> Mons cadens defluit,<br class="calibre6"/> et saxum transfertur de loco suo :<br class="calibre6"/>
<span id="x14_19" class="vn">19</span> lapides excavant aquæ,<br class="calibre6"/> et alluvione paulatim terra consumitur :<br class="calibre6"/> et hominem ergo similiter perdes.<br class="calibre6"/>
<span id="x14_20" class="vn">20</span> Roborasti eum paululum, ut in perpetuum transiret :<br class="calibre6"/> immutabis faciem ejus, et emittes eum.<br class="calibre6"/>
<span id="x14_21" class="vn">21</span> Sive nobiles fuerint filii ejus,<br class="calibre6"/> sive ignobiles, non intelliget.<br class="calibre6"/>
<span id="x14_22" class="vn">22</span> Attamen caro ejus, dum vivet, dolebit,<br class="calibre6"/> et anima illius super semetipso lugebit.</div>
</div><div class="calibre5" id="calibre_pb_14"></div></body></html>
