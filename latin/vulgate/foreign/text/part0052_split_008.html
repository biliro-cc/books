<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Nihil ergo nunc damnationis est iis qui sunt in Christo Jesu : qui non secundum carnem ambulant.
<span id="x8_2" class="vn">2</span> Lex enim spiritus vitæ in Christo Jesu liberavit me a lege peccati et mortis.
<span id="x8_3" class="vn">3</span> Nam quod impossibile erat legi, in quo infirmabatur per carnem : Deus Filium suum mittens in similitudinem carnis peccati et de peccato, damnavit peccatum in carne,
<span id="x8_4" class="vn">4</span> ut justificatio legis impleretur in nobis, qui non secundum carnem ambulamus, sed secundum spiritum.
<span id="x8_5" class="vn">5</span> Qui enim secundum carnem sunt, quæ carnis sunt, sapiunt : qui vero secundum spiritum sunt, quæ sunt spiritus, sentiunt.
<span id="x8_6" class="vn">6</span> Nam prudentia carnis, mors est : prudentia autem spiritus, vita et pax :
<span id="x8_7" class="vn">7</span> quoniam sapientia carnis inimica est Deo : legi enim Dei non est subjecta, nec enim potest.
<span id="x8_8" class="vn">8</span> Qui autem in carne sunt, Deo placere non possunt.
<span id="x8_9" class="vn">9</span> Vos autem in carne non estis, sed in spiritu : si tamen Spiritus Dei habitat in vobis. Si quis autem Spiritum Christi non habet, hic non est ejus.
<span id="x8_10" class="vn">10</span> Si autem Christus in vobis est, corpus quidem mortuum est propter peccatum, spiritus vero vivit propter justificationem.
<span id="x8_11" class="vn">11</span> Quod si Spiritus ejus, qui suscitavit Jesum a mortuis, habitat in vobis : qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis.
<span id="x8_12" class="vn">12</span> Ergo fratres, debitores sumus non carni, ut secundum carnem vivamus.
<span id="x8_13" class="vn">13</span> Si enim secundum carnem vixeritis, moriemini : si autem spiritu facta carnis mortificaveritis, vivetis.<br class="calibre6"/><br class="calibre6"/>
<span id="x8_14" class="vn">14</span> Quicumque enim Spiritu Dei aguntur, ii sunt filii Dei.
<span id="x8_15" class="vn">15</span> Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus : Abba (Pater).
<span id="x8_16" class="vn">16</span> Ipse enim Spiritus testimonium reddit spiritui nostro quod sumus filii Dei.
<span id="x8_17" class="vn">17</span> Si autem filii, et hæredes : hæredes, quidem Dei, cohæredes autem Christi : si tamen compatimur ut et conglorificemur.<br class="calibre6"/><br class="calibre6"/>
<span id="x8_18" class="vn">18</span> Existimo enim quod non sunt condignæ passiones hujus temporis ad futuram gloriam, quæ revelabitur in nobis.
<span id="x8_19" class="vn">19</span> Nam exspectatio creaturæ revelationem filiorum Dei exspectat.
<span id="x8_20" class="vn">20</span> Vanitati enim creatura subjecta est non volens, sed propter eum, qui subjecit eam in spe :
<span id="x8_21" class="vn">21</span> quia et ipsa creatura liberabitur a servitute corruptionis in libertatem gloriæ filiorum Dei.
<span id="x8_22" class="vn">22</span> Scimus enim quod omnis creatura ingemiscit, et parturit usque adhuc.
<span id="x8_23" class="vn">23</span> Non solum autem illa, sed et nos ipsi primitias spiritus habentes : et ipsi intra nos gemimus adoptionem filiorum Dei exspectantes, redemptionem corporis nostri.
<span id="x8_24" class="vn">24</span> Spe enim salvi facti sumus. Spes autem, quæ videtur, non est spes : nam quod videt quis, quid sperat ?
<span id="x8_25" class="vn">25</span> Si autem quod non videmus, speramus : per patientiam exspectamus.<br class="calibre6"/><br class="calibre6"/>
<span id="x8_26" class="vn">26</span> Similiter autem et Spiritus adjuvat infirmitatem nostram : nam quid oremus, sicut oportet, nescimus : sed ipse Spiritus postulat pro nobis gemitibus inenarrabilibus.
<span id="x8_27" class="vn">27</span> Qui autem scrutatur corda, scit quid desideret Spiritus : quia secundum Deum postulat pro sanctis.<br class="calibre6"/><br class="calibre6"/>
<span id="x8_28" class="vn">28</span> Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti.
<span id="x8_29" class="vn">29</span> Nam quos præscivit, et prædestinavit conformes fieri imaginis Filii sui, ut sit ipse primogenitus in multis fratribus.
<span id="x8_30" class="vn">30</span> Quos autem prædestinavit, hos et vocavit : et quos vocavit, hos et justificavit : quos autem justificavit, illos et glorificavit.
<span id="x8_31" class="vn">31</span> Quid ergo dicemus ad hæc ? si Deus pro nobis, qui contra nos ?
<span id="x8_32" class="vn">32</span> Qui etiam proprio Filio suo non pepercit, sed pro nobis omnibus tradidit illum : quomodo non etiam cum illo omnia nobis donavit ?
<span id="x8_33" class="vn">33</span> Quis accusabit adversus electos Dei ? Deus qui justificat,
<span id="x8_34" class="vn">34</span> quis est qui condemnet ? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis.
<span id="x8_35" class="vn">35</span> Quis ergo nos separabit a caritate Christi ? tribulatio ? an angustia ? an fames ? an nuditas ? an periculum ? an persecutio ? an gladius ?
<span id="x8_36" class="vn">36</span> (Sicut scriptum est : <div class="poetry">Quia propter te mortificamur tota die :<br class="calibre6"/> æstimati sumus sicut oves occisionis.)</div>
<span id="x8_37" class="vn">37</span> Sed in his omnibus superamus propter eum qui dilexit nos.
<span id="x8_38" class="vn">38</span> Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo,
<span id="x8_39" class="vn">39</span> neque altitudo, neque profundum, neque creatura alia poterit nos separare a caritate Dei, quæ est in Christo Jesu Domino nostro.
</div><div class="calibre5" id="calibre_pb_8"></div></body></html>
