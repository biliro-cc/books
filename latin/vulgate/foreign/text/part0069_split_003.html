<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannis I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Videte qualem caritatem dedit nobis Pater, ut filii Dei nominemur et simus. Propter hoc mundus non novit nos : quia non novit eum.
<span id="x3_2" class="vn">2</span> Carissimi, nunc filii Dei sumus : et nondum apparuit quid erimus. Scimus quoniam cum apparuerit, similes ei erimus : quoniam videbimus eum sicuti est.
<span id="x3_3" class="vn">3</span> Et omnis qui habet hanc spem in eo, sanctificat se, sicut et ille sanctus est.
<span id="x3_4" class="vn">4</span> Omnis qui facit peccatum, et iniquitatem facit : et peccatum est iniquitas.
<span id="x3_5" class="vn">5</span> Et scitis quia ille apparuit ut peccata nostra tolleret : et peccatum in eo non est.
<span id="x3_6" class="vn">6</span> Omnis qui in eo manet, non peccat : et omnis qui peccat, non vidit eum, nec cognovit eum.
<span id="x3_7" class="vn">7</span> Filioli, nemo vos seducat. Qui facit justitiam, justus est, sicut et ille justus est.
<span id="x3_8" class="vn">8</span> Qui facit peccatum, ex diabolo est : quoniam ab initio diabolus peccat. In hoc apparuit Filius Dei, ut dissolvat opera diaboli.
<span id="x3_9" class="vn">9</span> Omnis qui natus est ex Deo, peccatum non facit : quoniam semen ipsius in eo manet, et non potest peccare, quoniam ex Deo natus est.<br class="calibre6"/><br class="calibre6"/>
<span id="x3_10" class="vn">10</span> In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum :
<span id="x3_11" class="vn">11</span> quoniam hæc est annuntiatio, quam audistis ab initio, ut diligatis alterutrum.
<span id="x3_12" class="vn">12</span> Non sicut Cain, qui ex maligno erat, et occidit fratrem suum. Et propter quid occidit eum ? Quoniam opera ejus maligna erant : fratris autem ejus, justa.
<span id="x3_13" class="vn">13</span> Nolite mirari, fratres, si odit vos mundus.
<span id="x3_14" class="vn">14</span> Nos scimus quoniam translati sumus de morte ad vitam, quoniam diligimus fratres. Qui non diligit, manet in morte :
<span id="x3_15" class="vn">15</span> omnis qui odit fratrem suum, homicida est. Et scitis quoniam omnis homicida non habet vitam æternam in semetipso manentem.
<span id="x3_16" class="vn">16</span> In hoc cognovimus caritatem Dei, quoniam ille animam suam pro nobis posuit : et nos debemus pro fratribus animas ponere.
<span id="x3_17" class="vn">17</span> Qui habuerit substantiam hujus mundi, et viderit fratrem suum necessitatem habere, et clauserit viscera sua ab eo : quomodo caritas Dei manet in eo ?
<span id="x3_18" class="vn">18</span> Filioli mei, non diligamus verbo neque lingua, sed opere et veritate :
<span id="x3_19" class="vn">19</span> in hoc cognoscimus quoniam ex veritate sumus : et in conspectu ejus suadebimus corda nostra.
<span id="x3_20" class="vn">20</span> Quoniam si reprehenderit nos cor nostrum : major est Deus corde nostro, et novit omnia.
<span id="x3_21" class="vn">21</span> Carissimi, si cor nostrum non reprehenderit nos, fiduciam habemus ad Deum :
<span id="x3_22" class="vn">22</span> et quidquid petierimus, accipiemus ab eo : quoniam mandata ejus custodimus, et ea, quæ sunt placita coram eo, facimus.
<span id="x3_23" class="vn">23</span> Et hoc est mandatum ejus : ut credamus in nomine Filii ejus Jesu Christi : et diligamus alterutrum, sicut dedit mandatum nobis.
<span id="x3_24" class="vn">24</span> Et qui servat mandata ejus, in illo manet, et ipse in eo : et in hoc scimus quoniam manet in nobis, de Spiritu quem dedit nobis.
</div><div class="calibre5" id="calibre_pb_3"></div></body></html>
