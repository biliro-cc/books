<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a><div class="poetry"> <span id="x18_1" class="vn">1</span> Væ terræ cymbalo alarum,<br class="calibre6"/> quæ est trans flumina Æthiopiæ,<br class="calibre6"/>
<span id="x18_2" class="vn">2</span> qui mittit in mare legatos,<br class="calibre6"/> et in vasis papyri super aquas.<br class="calibre6"/> Ite, angeli veloces,<br class="calibre6"/> ad gentem convulsam et dilaceratam ;<br class="calibre6"/> ad populum terribilem, post quem non est alius ;<br class="calibre6"/> ad gentem exspectantem et conculcatam,<br class="calibre6"/> cujus diripuerunt flumina terram ejus.<br class="calibre6"/>
<span id="x18_3" class="vn">3</span> Omnes habitatores orbis, qui moramini in terra, cum elevatum fuerit signum in montibus, videbitis,<br class="calibre6"/> et clangorem tubæ audietis.<br class="calibre6"/>
<span id="x18_4" class="vn">4</span> Quia hæc dicit Dominus ad me :<br class="calibre6"/> Quiescam et considerabo in loco meo,<br class="calibre6"/> sicut meridiana lux clara est,<br class="calibre6"/> et sicut nubes roris in die messis.<br class="calibre6"/>
<span id="x18_5" class="vn">5</span> Ante messem enim totus effloruit,<br class="calibre6"/> et immatura perfectio germinabit ;<br class="calibre6"/> et præcidentur ramusculi ejus falcibus,<br class="calibre6"/> et quæ derelicta fuerint abscindentur et excutientur.<br class="calibre6"/>
<span id="x18_6" class="vn">6</span> Et relinquentur simul avibus montium<br class="calibre6"/> et bestiis terræ ;<br class="calibre6"/> et æstate perpetua erunt super eum volucres,<br class="calibre6"/> et omnes bestiæ terræ super illum hiemabunt.<br class="calibre6"/>
<span id="x18_7" class="vn">7</span> In tempore illo deferetur munus Domino exercituum<br class="calibre6"/> a populo divulso et dilacerato,<br class="calibre6"/> a populo terribili, post quem non fuit alius ;<br class="calibre6"/> a gente exspectante, exspectante et conculcata,<br class="calibre6"/> cujus diripuerunt flumina terram ejus ;<br class="calibre6"/> ad locum nominis Domini exercituum, montem Sion.</div>
</div><div class="calibre5" id="calibre_pb_18"></div></body></html>
