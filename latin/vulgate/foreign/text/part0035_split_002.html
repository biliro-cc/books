<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Amos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Hæc dicit Dominus :<br class="calibre6"/> Super tribus sceleribus Moab,<br class="calibre6"/> et super quatuor non convertam eum,<br class="calibre6"/> eo quod incenderit ossa regis Idumææ usque ad cinerem.<br class="calibre6"/>
<span id="x2_2" class="vn">2</span> Et mittam ignem in Moab,<br class="calibre6"/> et devorabit ædes Carioth :<br class="calibre6"/> et morietur in sonitu Moab, in clangore tubæ.<br class="calibre6"/>
<span id="x2_3" class="vn">3</span> Et disperdam judicem de medio ejus,<br class="calibre6"/> et omnes principes ejus interficiam cum eo,<br class="calibre6"/> dicit Dominus.</div><br class="calibre6"/><br class="calibre6"/>
<div class="poetry"><span id="x2_4" class="vn">4</span> Hæc dicit Dominus :<br class="calibre6"/> Super tribus sceleribus Juda,<br class="calibre6"/> et super quatuor non convertam eum,<br class="calibre6"/> eo quod abjecerit legem Domini<br class="calibre6"/> et mandata ejus non custodierit :<br class="calibre6"/> deceperant enim eos idola sua,<br class="calibre6"/> post quæ abierant patres eorum.<br class="calibre6"/>
<span id="x2_5" class="vn">5</span> Et mittam ignem in Juda,<br class="calibre6"/> et devorabit ædes Jerusalem.<br class="calibre6"/>
<span id="x2_6" class="vn">6</span> Hæc dicit Dominus :<br class="calibre6"/> Super tribus sceleribus Israël,<br class="calibre6"/> et super quatuor non convertam eum,<br class="calibre6"/> pro eo quod vendiderit pro argento justum,<br class="calibre6"/> et pauperem pro calceamentis.<br class="calibre6"/>
<span id="x2_7" class="vn">7</span> Qui conterunt super pulverem terræ capita pauperum,<br class="calibre6"/> et viam humilium declinant :<br class="calibre6"/> et filius ac pater ejus ierunt ad puellam,<br class="calibre6"/> ut violarent nomen sanctum meum.<br class="calibre6"/>
<span id="x2_8" class="vn">8</span> Et super vestimentis pignoratis accubuerunt juxta omne altare,<br class="calibre6"/> et vinum damnatorum bibebant in domo Dei sui.<br class="calibre6"/>
<span id="x2_9" class="vn">9</span> Ego autem exterminavi Amorrhæum a facie eorum,<br class="calibre6"/> cujus altitudo, cedrorum altitudo ejus,<br class="calibre6"/> et fortis ipse quasi quercus ;<br class="calibre6"/> et contrivi fructum ejus desuper,<br class="calibre6"/> et radices ejus subter.<br class="calibre6"/>
<span id="x2_10" class="vn">10</span> Ego sum qui ascendere vos feci de terra Ægypti,<br class="calibre6"/> et duxi vos in deserto quadraginta annis,<br class="calibre6"/> ut possideretis terram Amorrhæi.<br class="calibre6"/>
<span id="x2_11" class="vn">11</span> Et suscitavi de filiis vestris in prophetas,<br class="calibre6"/> et de juvenibus vestris nazaræos.<br class="calibre6"/> Numquid non ita est, filii Israël ? dicit Dominus.<br class="calibre6"/>
<span id="x2_12" class="vn">12</span> Et propinabitis nazaræis vinum,<br class="calibre6"/> et prophetis mandabitis, dicentes :<br class="calibre6"/> Ne prophetetis.<br class="calibre6"/>
<span id="x2_13" class="vn">13</span> Ecce ego stridebo subter vos,<br class="calibre6"/> sicut stridet plaustrum onustum fœno.<br class="calibre6"/>
<span id="x2_14" class="vn">14</span> Et peribit fuga a veloce,<br class="calibre6"/> et fortis non obtinebit virtutem suam,<br class="calibre6"/> et robustus non salvabit animam suam :<br class="calibre6"/>
<span id="x2_15" class="vn">15</span> et tenens arcum non stabit,<br class="calibre6"/> et velox pedibus suis non salvabitur,<br class="calibre6"/> et ascensor equi non salvabit animam suam :<br class="calibre6"/>
<span id="x2_16" class="vn">16</span> et robustus corde inter fortes nudus fugiet in illa die,<br class="calibre6"/> dicit Dominus.</div>
</div><div class="calibre5" id="calibre_pb_2"></div></body></html>
