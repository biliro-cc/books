<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a> <span id="x32_1" class="vn">1</span> Omiserunt autem tres viri isti respondere Job, eo quod justus sibi videretur.
<span id="x32_2" class="vn">2</span> Et iratus indignatusque est Eliu filius Barachel Buzites, de cognatione Ram : iratus est autem adversum Job, eo quod justum se esse diceret coram Deo.
<span id="x32_3" class="vn">3</span> Porro adversum amicos ejus indignatus est, eo quod non invenissent responsionem rationabilem, sed tantummodo condemnassent Job.
<span id="x32_4" class="vn">4</span> Igitur Eliu expectavit Job loquentem, eo quod seniores essent qui loquebantur.
<span id="x32_5" class="vn">5</span> Cum autem vidisset quod tres respondere non potuissent, iratus est vehementer.
<span id="x32_6" class="vn">6</span> Respondensque Eliu filius Barachel Buzites, dixit : <div class="poetry">Junior sum tempore, vos autem antiquiores :<br class="calibre6"/> idcirco, demisso capite,<br class="calibre6"/> veritus sum vobis indicare meam sententiam.<br class="calibre6"/>
<span id="x32_7" class="vn">7</span> Sperabam enim quod ætas prolixior loqueretur,<br class="calibre6"/> et annorum multitudo doceret sapientiam.<br class="calibre6"/>
<span id="x32_8" class="vn">8</span> Sed, ut video, spiritus est in hominibus,<br class="calibre6"/> et inspiratio Omnipotentis dat intelligentiam.<br class="calibre6"/>
<span id="x32_9" class="vn">9</span> Non sunt longævi sapientes,<br class="calibre6"/> nec senes intelligunt judicium.<br class="calibre6"/>
<span id="x32_10" class="vn">10</span> Ideo dicam : Audite me :<br class="calibre6"/> ostendam vobis etiam ego meam sapientiam.<br class="calibre6"/>
<span id="x32_11" class="vn">11</span> Expectavi enim sermones vestros ;<br class="calibre6"/> audivi prudentiam vestram,<br class="calibre6"/> donec disceptaremini sermonibus ;<br class="calibre6"/>
<span id="x32_12" class="vn">12</span> et donec putabam vos aliquid dicere, considerabam :<br class="calibre6"/> sed, ut video, non est qui possit arguere Job,<br class="calibre6"/> et respondere ex vobis sermonibus ejus.<br class="calibre6"/>
<span id="x32_13" class="vn">13</span> Ne forte dicatis : Invenimus sapientiam :<br class="calibre6"/> Deus projecit eum, non homo.<br class="calibre6"/>
<span id="x32_14" class="vn">14</span> Nihil locutus est mihi :<br class="calibre6"/> et ego non secundum sermones vestros respondebo illi.<br class="calibre6"/>
<span id="x32_15" class="vn">15</span> Extimuerunt, nec responderunt ultra,<br class="calibre6"/> abstuleruntque a se eloquia.<br class="calibre6"/>
<span id="x32_16" class="vn">16</span> Quoniam igitur expectavi, et non sunt locuti :<br class="calibre6"/> steterunt, nec ultra responderunt :<br class="calibre6"/>
<span id="x32_17" class="vn">17</span> respondebo et ego partem meam,<br class="calibre6"/> et ostendam scientiam meam.<br class="calibre6"/>
<span id="x32_18" class="vn">18</span> Plenus sum enim sermonibus,<br class="calibre6"/> et coarctat me spiritus uteri mei.<br class="calibre6"/>
<span id="x32_19" class="vn">19</span> En venter meus quasi mustum absque spiraculo,<br class="calibre6"/> quod lagunculas novas disrumpit.<br class="calibre6"/>
<span id="x32_20" class="vn">20</span> Loquar, et respirabo paululum :<br class="calibre6"/> aperiam labia mea, et respondebo.<br class="calibre6"/>
<span id="x32_21" class="vn">21</span> Non accipiam personam viri,<br class="calibre6"/> et Deum homini non æquabo.<br class="calibre6"/>
<span id="x32_22" class="vn">22</span> Nescio enim quamdiu subsistam,<br class="calibre6"/> et si post modicum tollat me factor meus.</div>
</div><div class="calibre5" id="calibre_pb_32"></div></body></html>
