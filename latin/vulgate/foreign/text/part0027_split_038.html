<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c38" id="c38"><span class="chapter-num">38</span></a> <span id="x38_1" class="vn">1</span> In diebus illis ægrotavit Ezechias usque ad mortem ; et introivit ad eum Isaias, filius Amos, propheta, et dixit ei : Hæc dicit Dominus : Dispone domui tuæ, quia morieris tu, et non vives.
<span id="x38_2" class="vn">2</span> Et convertit Ezechias faciem suam ad parietem, et oravit ad Dominum,
<span id="x38_3" class="vn">3</span> et dixit : Obsecro, Domine, memento, quæso, quomodo ambulaverim coram te in veritate et in corde perfecto, et quod bonum est in oculis tuis fecerim. Et flevit Ezechias fletu magno.
<span id="x38_4" class="vn">4</span> Et factum est verbum Domini ad Isaiam, dicens :
<span id="x38_5" class="vn">5</span> Vade, et dic Ezechiæ : Hæc dicit Dominus Deus David patris tui : Audivi orationem tuam, et vidi lacrimas tuas ; ecce ego adjiciam super dies tuos quindecim annos,
<span id="x38_6" class="vn">6</span> et de manu regis Assyriorum eruam te, et civitatem istam, et protegam eam.
<span id="x38_7" class="vn">7</span> Hoc autem tibi erit signum a Domino, quia faciet Dominus verbum hoc quod locutus est :
<span id="x38_8" class="vn">8</span> ecce ego reverti faciam umbram linearum per quas descenderat in horologio Achaz in sole, retrorsum decem lineis. Et reversus est sol decem lineis per gradus quos descenderat.<br class="calibre6"/><br class="calibre6"/>
<span id="x38_9" class="vn">9</span> Scriptura Ezechiæ, regis Juda, cum ægrotasset et convaluisset de infirmitate sua.
<div class="poetry"><span id="x38_10" class="vn">10</span> Ego dixi in dimidio dierum meorum :<br class="calibre6"/> Vadam ad portas inferi ;<br class="calibre6"/> quæsivi residuum annorum meorum.<br class="calibre6"/>
<span id="x38_11" class="vn">11</span> Dixi : Non videbo Dominum Deum<br class="calibre6"/> in terra viventium ;<br class="calibre6"/> non aspiciam hominem ultra,<br class="calibre6"/> et habitatorem quietis.<br class="calibre6"/>
<span id="x38_12" class="vn">12</span> Generatio mea ablata est, et convoluta est a me,<br class="calibre6"/> quasi tabernaculum pastorum.<br class="calibre6"/> Præcisa est velut a texente vita mea ;<br class="calibre6"/> dum adhuc ordirer, succidit me :<br class="calibre6"/> de mane usque ad vesperam finies me.<br class="calibre6"/>
<span id="x38_13" class="vn">13</span> Sperabam usque ad mane ;<br class="calibre6"/> quasi leo, sic contrivit omnia ossa mea :<br class="calibre6"/> de mane usque ad vesperam finies me.<br class="calibre6"/>
<span id="x38_14" class="vn">14</span> Sicut pullus hirundinis, sic clamabo ;<br class="calibre6"/> meditabor ut columba.<br class="calibre6"/> Attenuati sunt oculi mei, suspicientes in excelsum.<br class="calibre6"/> Domine, vim patior : responde pro me.<br class="calibre6"/>
<span id="x38_15" class="vn">15</span> Quid dicam, aut quid respondebit mihi,<br class="calibre6"/> cum ipse fecerit ?<br class="calibre6"/> Recogitabo tibi omnes annos meos<br class="calibre6"/> in amaritudine animæ meæ.<br class="calibre6"/>
<span id="x38_16" class="vn">16</span> Domine, si sic vivitur,<br class="calibre6"/> et in talibus vita spiritus mei,<br class="calibre6"/> corripies me, et vivificabis me.<br class="calibre6"/>
<span id="x38_17" class="vn">17</span> Ecce in pace amaritudo mea amarissima.<br class="calibre6"/> Tu autem eruisti animam meam<br class="calibre6"/> ut non periret ;<br class="calibre6"/> projecisti post tergum tuum<br class="calibre6"/> omnia peccata mea.<br class="calibre6"/>
<span id="x38_18" class="vn">18</span> Quia non infernus confitebitur tibi,<br class="calibre6"/> neque mors laudabit te :<br class="calibre6"/> non exspectabunt qui descendunt in lacum<br class="calibre6"/> veritatem tuam.<br class="calibre6"/>
<span id="x38_19" class="vn">19</span> Vivens, vivens ipse confitebitur tibi,<br class="calibre6"/> sicut et ego hodie ;<br class="calibre6"/> pater filiis notam faciet<br class="calibre6"/> veritatem tuam.<br class="calibre6"/>
<span id="x38_20" class="vn">20</span> Domine, salvum me fac !<br class="calibre6"/> et psalmos nostros cantabimus<br class="calibre6"/> cunctis diebus vitæ nostræ<br class="calibre6"/> in domo Domini.</div>
<span id="x38_21" class="vn">21</span> Et jussit Isaias ut tollerent massam de ficis, et cataplasmarent super vulnus, et sanaretur.
<span id="x38_22" class="vn">22</span> Et dixit Ezechias : Quod erit signum quia ascendam in domum Domini ?
</div><div class="calibre5" id="calibre_pb_38"></div></body></html>
