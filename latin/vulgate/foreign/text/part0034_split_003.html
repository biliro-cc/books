<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Quia ecce in diebus illis, et in tempore illo,<br class="calibre6"/> cum convertero captivitatem Juda et Jerusalem,<br class="calibre6"/>
<span id="x3_2" class="vn">2</span> congregabo omnes gentes,<br class="calibre6"/> et deducam eas in vallem Josaphat ;<br class="calibre6"/> et disceptabo cum eis ibi super populo meo,<br class="calibre6"/> et hæreditate mea Israël,<br class="calibre6"/> quos disperserunt in nationibus,<br class="calibre6"/> et terram meam diviserunt.<br class="calibre6"/>
<span id="x3_3" class="vn">3</span> Et super populum meum miserunt sortem ;<br class="calibre6"/> et posuerunt puerum in prostibulo,<br class="calibre6"/> et puellam vendiderunt pro vino ut biberent.<br class="calibre6"/>
<span id="x3_4" class="vn">4</span> Verum quid mihi et vobis, Tyrus et Sidon,<br class="calibre6"/> et omnis terminus Palæstinorum ?<br class="calibre6"/> numquid ultionem vos reddetis mihi ?<br class="calibre6"/> et si ulciscimini vos contra me,<br class="calibre6"/> cito velociter reddam vicissitudinem vobis super caput vestrum.<br class="calibre6"/>
<span id="x3_5" class="vn">5</span> Argentum enim meum et aurum tulistis,<br class="calibre6"/> et desiderabilia mea et pulcherrima intulistis in delubra vestra.<br class="calibre6"/>
<span id="x3_6" class="vn">6</span> Et filios Juda et filios Jerusalem vendidistis filiis Græcorum,<br class="calibre6"/> ut longe faceretis eos de finibus suis.<br class="calibre6"/>
<span id="x3_7" class="vn">7</span> Ecce ego suscitabo eos de loco in quo vendidistis eos,<br class="calibre6"/> et convertam retributionem vestram in caput vestrum.<br class="calibre6"/>
<span id="x3_8" class="vn">8</span> Et vendam filios vestros et filias vestras in manibus filiorum Juda,<br class="calibre6"/> et venundabunt eos Sabæis, genti longinquæ,<br class="calibre6"/> quia Dominus locutus est.<br class="calibre6"/>
<span id="x3_9" class="vn">9</span> Clamate hoc in gentibus,<br class="calibre6"/> sanctificate bellum,<br class="calibre6"/> suscitate robustos :<br class="calibre6"/> accedant, ascendant omnes viri bellatores.<br class="calibre6"/>
<span id="x3_10" class="vn">10</span> Concidite aratra vestra in gladios,<br class="calibre6"/> et ligones vestros in lanceas.<br class="calibre6"/> Infirmus dicat : Quia fortis ego sum.<br class="calibre6"/>
<span id="x3_11" class="vn">11</span> Erumpite, et venite, omnes gentes de circuitu,<br class="calibre6"/> et congregamini ;<br class="calibre6"/> ibi occumbere faciet Dominus robustos tuos.<br class="calibre6"/>
<span id="x3_12" class="vn">12</span> Consurgant, et ascendant gentes in vallem Josaphat,<br class="calibre6"/> quia ibi sedebo ut judicem omnes gentes in circuitu.<br class="calibre6"/>
<span id="x3_13" class="vn">13</span> Mittite falces, quoniam maturavit messis ;<br class="calibre6"/> venite, et descendite,<br class="calibre6"/> quia plenum est torcular, exuberant torcularia :<br class="calibre6"/> quia multiplicata est malitia eorum.<br class="calibre6"/>
<span id="x3_14" class="vn">14</span> Populi, populi, in valle concisionis,<br class="calibre6"/> quia juxta est dies Domini in valle concisionis.<br class="calibre6"/>
<span id="x3_15" class="vn">15</span> Sol et luna obtenebrati sunt,<br class="calibre6"/> et stellæ retraxerunt splendorem suum.<br class="calibre6"/>
<span id="x3_16" class="vn">16</span> Et Dominus de Sion rugiet,<br class="calibre6"/> et de Jerusalem dabit vocem suam,<br class="calibre6"/> et movebuntur cæli et terra ;<br class="calibre6"/> et Dominus spes populi sui,<br class="calibre6"/> et fortitudo filiorum Israël.<br class="calibre6"/>
<span id="x3_17" class="vn">17</span> Et scietis quia ego Dominus Deus vester,<br class="calibre6"/> habitans in Sion monte sancto meo ;<br class="calibre6"/> et erit Jerusalem sancta,<br class="calibre6"/> et alieni non transibunt per eam amplius.<br class="calibre6"/>
<span id="x3_18" class="vn">18</span> Et erit in die illa : stillabunt montes dulcedinem,<br class="calibre6"/> et colles fluent lacte,<br class="calibre6"/> et per omnes rivos Juda ibunt aquæ ;<br class="calibre6"/> et fons de domo Domini egredietur,<br class="calibre6"/> et irrigabit torrentem spinarum.<br class="calibre6"/>
<span id="x3_19" class="vn">19</span> Ægyptus in desolationem erit,<br class="calibre6"/> et Idumæa in desertum perditionis,<br class="calibre6"/> pro eo quod inique egerint in filios Juda,<br class="calibre6"/> et effuderint sanguinem innocentem in terra sua.<br class="calibre6"/>
<span id="x3_20" class="vn">20</span> Et Judæa in æternum habitabitur,<br class="calibre6"/> et Jerusalem in generationem et generationem.<br class="calibre6"/>
<span id="x3_21" class="vn">21</span> Et mundabo sanguinem eorum, quem non mundaveram ;<br class="calibre6"/> et Dominus commorabitur in Sion.</div></div>
</body></html>
