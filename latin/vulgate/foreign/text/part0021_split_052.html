<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c52" id="c52"><span class="chapter-num">52</span></a> <span id="x52_1" class="vn">1</span> In finem, pro Maëleth intelligentiæ David. <div class="poetry">Dixit insipiens in corde suo : Non est Deus.<br class="calibre6"/>
<span id="x52_2" class="vn">2</span> Corrupti sunt, et abominabiles facti sunt in iniquitatibus ;<br class="calibre6"/> non est qui faciat bonum.<br class="calibre6"/>
<span id="x52_3" class="vn">3</span> Deus de cælo prospexit super filios hominum,<br class="calibre6"/> ut videat si est intelligens, aut requirens Deum.<br class="calibre6"/>
<span id="x52_4" class="vn">4</span> Omnes declinaverunt ; simul inutiles facti sunt :<br class="calibre6"/> non est qui faciat bonum, non est usque ad unum.<br class="calibre6"/>
<span id="x52_5" class="vn">5</span> Nonne scient omnes qui operantur iniquitatem,<br class="calibre6"/> qui devorant plebem meam ut cibum panis ?<br class="calibre6"/>
<span id="x52_6" class="vn">6</span> Deum non invocaverunt ;<br class="calibre6"/> illic trepidaverunt timore, ubi non erat timor.<br class="calibre6"/> Quoniam Deus dissipavit ossa eorum qui hominibus placent :<br class="calibre6"/> confusi sunt, quoniam Deus sprevit eos.<br class="calibre6"/>
<span id="x52_7" class="vn">7</span> Quis dabit ex Sion salutare Israël ?<br class="calibre6"/> cum converterit Deus captivitatem plebis suæ,<br class="calibre6"/> exsultabit Jacob, et lætabitur Israël.</div>
</div><div class="calibre5" id="calibre_pb_52"></div></body></html>
