<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a> <span id="x32_1" class="vn">1</span> Et factum est, duodecimo anno, in mense duodecimo, in una mensis : factum est verbum Domini ad me, dicens :
<span id="x32_2" class="vn">2</span> Fili hominis, assume lamentum super Pharaonem regem Ægypti, et dices ad eum : <div class="poetry">Leoni gentium assimilatus es,<br class="calibre6"/> et draconi qui est in mari :<br class="calibre6"/> et ventilabas cornu in fluminibus tuis,<br class="calibre6"/> et conturbabas aquas pedibus tuis,<br class="calibre6"/> et conculcabas flumina earum.<br class="calibre6"/>
<span id="x32_3" class="vn">3</span> Propterea hæc dicit Dominus Deus :<br class="calibre6"/> Expandam super te rete meum in multitudine populorum multorum,<br class="calibre6"/> et extraham te in sagena mea.<br class="calibre6"/>
<span id="x32_4" class="vn">4</span> Et projiciam te in terram ;<br class="calibre6"/> super faciem agri abjiciam te :<br class="calibre6"/> et habitare faciam super te omnia volatilia cæli,<br class="calibre6"/> et saturabo de te bestias universæ terræ.<br class="calibre6"/>
<span id="x32_5" class="vn">5</span> Et dabo carnes tuas super montes,<br class="calibre6"/> et implebo colles tuos sanie tua.<br class="calibre6"/>
<span id="x32_6" class="vn">6</span> Et irrigabo terram fœtore sanguinis tui super montes,<br class="calibre6"/> et valles implebuntur ex te.<br class="calibre6"/>
<span id="x32_7" class="vn">7</span> Et operiam, cum extinctus fueris, cælum,<br class="calibre6"/> et nigrescere faciam stellas ejus :<br class="calibre6"/> solem nube tegam,<br class="calibre6"/> et luna non dabit lumen suum.<br class="calibre6"/>
<span id="x32_8" class="vn">8</span> Omnia luminaria cæli mœrere faciam super te,<br class="calibre6"/> et dabo tenebras super terram tuam,<br class="calibre6"/> dicit Dominus Deus,<br class="calibre6"/> cum ceciderint vulnerati tui in medio terræ,<br class="calibre6"/> ait Dominus Deus.<br class="calibre6"/>
<span id="x32_9" class="vn">9</span> Et irritabo cor populorum multorum,<br class="calibre6"/> cum induxero contritionem tuam in gentibus super terras quas nescis.<br class="calibre6"/>
<span id="x32_10" class="vn">10</span> Et stupescere faciam super te populos multos,<br class="calibre6"/> et reges eorum horrore nimio formidabunt super te,<br class="calibre6"/> cum volare cœperit gladius meus super facies eorum :<br class="calibre6"/> et obstupescent repente singuli pro anima sua in die ruinæ tuæ.<br class="calibre6"/>
<span id="x32_11" class="vn">11</span> Quia hæc dicit Dominus Deus :<br class="calibre6"/> Gladius regis Babylonis veniet tibi.<br class="calibre6"/>
<span id="x32_12" class="vn">12</span> In gladiis fortium dejiciam multitudinem tuam :<br class="calibre6"/> inexpugnabiles omnes gentes hæ,<br class="calibre6"/> et vastabunt superbiam Ægypti,<br class="calibre6"/> et dissipabitur multitudo ejus.<br class="calibre6"/>
<span id="x32_13" class="vn">13</span> Et perdam omnia jumenta ejus,<br class="calibre6"/> quæ erant super aquas plurimas :<br class="calibre6"/> et non conturbabit eas pes hominis ultra,<br class="calibre6"/> neque ungula jumentorum turbabit eas.<br class="calibre6"/>
<span id="x32_14" class="vn">14</span> Tunc purissimas reddam aquas eorum,<br class="calibre6"/> et flumina eorum quasi oleum adducam,<br class="calibre6"/> ait Dominus Deus,<br class="calibre6"/>
<span id="x32_15" class="vn">15</span> cum dedero terram Ægypti desolatam :<br class="calibre6"/> deseretur autem terra a plenitudine sua<br class="calibre6"/> quando percussero omnes habitatores ejus :<br class="calibre6"/> et scient quia ego Dominus.<br class="calibre6"/>
<span id="x32_16" class="vn">16</span> Planctus est, et plangent eum :<br class="calibre6"/> filiæ gentium plangent eum :<br class="calibre6"/> super Ægyptum et super multitudinem ejus plangent eum,<br class="calibre6"/> ait Dominus Deus.</div><br class="calibre6"/><br class="calibre6"/>
<span id="x32_17" class="vn">17</span> Et factum est in duodecimo anno, in quintadecima mensis : factum est verbum Domini ad me, dicens :
<div class="poetry"><span id="x32_18" class="vn">18</span> Fili hominis, cane lugubre super multitudinem Ægypti :<br class="calibre6"/> et detrahe eam ipsam, et filias gentium robustarum, ad terram ultimam,<br class="calibre6"/> cum his qui descendunt in lacum.<br class="calibre6"/>
<span id="x32_19" class="vn">19</span> Quo pulchrior es ?<br class="calibre6"/> descende, et dormi cum incircumcisis.<br class="calibre6"/>
<span id="x32_20" class="vn">20</span> In medio interfectorum gladio cadent ;<br class="calibre6"/> gladius datus est :<br class="calibre6"/> attraxerunt eam et omnes populos ejus.<br class="calibre6"/>
<span id="x32_21" class="vn">21</span> Loquentur ei potentissimi robustorum de medio inferni,<br class="calibre6"/> qui cum auxiliatoribus ejus descenderunt,<br class="calibre6"/> et dormierunt incircumcisi interfecti gladio.<br class="calibre6"/>
<span id="x32_22" class="vn">22</span> Ibi Assur, et omnis multitudo ejus :<br class="calibre6"/> in circuitu illius sepulchra ejus,<br class="calibre6"/> omnes interfecti, et qui ceciderunt gladio.<br class="calibre6"/>
<span id="x32_23" class="vn">23</span> Quorum data sunt sepulchra in novissimis laci,<br class="calibre6"/> et facta est multitudo ejus per gyrum sepulchri ejus :<br class="calibre6"/> universi interfecti, cadentesque gladio,<br class="calibre6"/> qui dederant quondam formidinem in terra viventium.<br class="calibre6"/>
<span id="x32_24" class="vn">24</span> Ibi Ælam, et omnis multitudo ejus per gyrum sepulchri sui :<br class="calibre6"/> omnes hi interfecti, ruentesque gladio,<br class="calibre6"/> qui descenderunt incircumcisi ad terram ultimam ;<br class="calibre6"/> qui posuerunt terrorem suum in terra viventium,<br class="calibre6"/> et portaverunt ignominiam suam cum his qui descendunt in lacum.<br class="calibre6"/>
<span id="x32_25" class="vn">25</span> In medio interfectorum<br class="calibre6"/> posuerunt cubile ejus in universis populis ejus :<br class="calibre6"/> in circuitu ejus sepulchrum illius :<br class="calibre6"/> omnes hi incircumcisi, interfectique gladio.<br class="calibre6"/> Dederunt enim terrorem suum in terra viventium,<br class="calibre6"/> et portaverunt ignominiam suam cum his qui descendunt in lacum :<br class="calibre6"/> in medio interfectorum positi sunt.<br class="calibre6"/>
<span id="x32_26" class="vn">26</span> Ibi Mosoch et Thubal, et omnis multitudo ejus :<br class="calibre6"/> in circuitu ejus sepulchra illius :<br class="calibre6"/> omnes hi incircumcisi, interfectique et cadentes gladio,<br class="calibre6"/> quia dederunt formidinem suam in terra viventium.<br class="calibre6"/>
<span id="x32_27" class="vn">27</span> Et non dormient cum fortibus,<br class="calibre6"/> cadentibusque, et incircumcisis,<br class="calibre6"/> qui descenderunt ad infernum cum armis suis,<br class="calibre6"/> et posuerunt gladios suos sub capitibus suis,<br class="calibre6"/> et fuerunt iniquitates eorum in ossibus eorum :<br class="calibre6"/> quia terror fortium facti sunt in terra viventium.<br class="calibre6"/>
<span id="x32_28" class="vn">28</span> Et tu ergo in medio incircumcisorum contereris,<br class="calibre6"/> et dormies cum interfectis gladio.<br class="calibre6"/>
<span id="x32_29" class="vn">29</span> Ibi Idumæa, et reges ejus, et omnes duces ejus,<br class="calibre6"/> qui dati sunt cum exercitu suo cum interfectis gladio,<br class="calibre6"/> et qui cum incircumcisis dormierunt,<br class="calibre6"/> et cum his qui descendunt in lacum.<br class="calibre6"/>
<span id="x32_30" class="vn">30</span> Ibi principes aquilonis omnes, et universi venatores,<br class="calibre6"/> qui deducti sunt cum interfectis, paventes,<br class="calibre6"/> et in sua fortitudine confusi :<br class="calibre6"/> qui dormierunt incircumcisi<br class="calibre6"/> cum interfectis gladio,<br class="calibre6"/> et portaverunt confusionem suam<br class="calibre6"/> cum his qui descendunt in lacum.<br class="calibre6"/>
<span id="x32_31" class="vn">31</span> Vidit eos Pharao, et consolatus est<br class="calibre6"/> super universa multitudine sua,<br class="calibre6"/> quæ interfecta est gladio :<br class="calibre6"/> Pharao, et omnis exercitus ejus,<br class="calibre6"/> ait Dominus Deus.<br class="calibre6"/>
<span id="x32_32" class="vn">32</span> Quia dedi terrorem meum in terra viventium,<br class="calibre6"/> et dormivit in medio incircumcisorum cum interfectis gladio :<br class="calibre6"/> Pharao, et omnis multitudo ejus,<br class="calibre6"/> ait Dominus Deus.</div>
</div><div class="calibre5" id="calibre_pb_32"></div></body></html>
