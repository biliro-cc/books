<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a><div class="poetry"> <span id="x16_1" class="vn">1</span> Ne jucunderis in filiis impiis, si multiplicentur :<br class="calibre6"/> nec oblecteris super ipsos, si non est timor Dei in illis.<br class="calibre6"/>
<span id="x16_2" class="vn">2</span> Non credas vitæ illorum,<br class="calibre6"/> et ne respexeris in labores eorum.<br class="calibre6"/>
<span id="x16_3" class="vn">3</span> Melior est enim unus timens Deum,<br class="calibre6"/> quam mille filii impii :<br class="calibre6"/>
<span id="x16_4" class="vn">4</span> et utile est mori sine filiis,<br class="calibre6"/> quam relinquere filios impios.<br class="calibre6"/>
<span id="x16_5" class="vn">5</span> Ab uno sensato inhabitabitur patria :<br class="calibre6"/> tribus impiorum deseretur.<br class="calibre6"/>
<span id="x16_6" class="vn">6</span> Multa talia vidit oculis meus,<br class="calibre6"/> et fortiora horum audivit auris mea.<br class="calibre6"/>
<span id="x16_7" class="vn">7</span> In synagoga peccantium exardebit ignis,<br class="calibre6"/> et in gente incredibili exardescet ira.<br class="calibre6"/>
<span id="x16_8" class="vn">8</span> Non exoraverunt pro peccatis suis antiqui gigantes,<br class="calibre6"/> qui destructi sunt confidentes suæ virtuti.<br class="calibre6"/>
<span id="x16_9" class="vn">9</span> Et non pepercit peregrinationi Lot,<br class="calibre6"/> et execratus est eos præ superbia verbi illorum.<br class="calibre6"/>
<span id="x16_10" class="vn">10</span> Non misertus est illis, gentem totam perdens,<br class="calibre6"/> et extollentem se in peccatis suis.<br class="calibre6"/>
<span id="x16_11" class="vn">11</span> Et sicut sexcenta millia peditum,<br class="calibre6"/> qui congregati sunt in duritia cordis sui :<br class="calibre6"/> et si unus fuisset cervicatus,<br class="calibre6"/> mirum si fuisset immunis.<br class="calibre6"/>
<span id="x16_12" class="vn">12</span> Misericordia enim et ira est cum illo :<br class="calibre6"/> potens exoratio, et effundens iram.<br class="calibre6"/>
<span id="x16_13" class="vn">13</span> Secundum misericordiam suam,<br class="calibre6"/> sic correptio illius homines secundum opera sua judicat.<br class="calibre6"/>
<span id="x16_14" class="vn">14</span> Non effugiet in rapina peccator,<br class="calibre6"/> et non retardabit sufferentia misericordiam facientis.<br class="calibre6"/>
<span id="x16_15" class="vn">15</span> Omnis misericordia faciet locum unicuique,<br class="calibre6"/> secundum meritum operum suorum,<br class="calibre6"/> et secundum intellectum peregrinationis ipsius.</div><br class="calibre6"/><br class="calibre6"/>
<div class="poetry"><span id="x16_16" class="vn">16</span> Non dicas : A Deo abscondar :<br class="calibre6"/> et ex summo, quis mei memorabitur ?<br class="calibre6"/>
<span id="x16_17" class="vn">17</span> in populo magno non agnoscar :<br class="calibre6"/> quæ est enim anima mea in tam immensa creatura ?<br class="calibre6"/>
<span id="x16_18" class="vn">18</span> Ecce cælum et cæli cælorum,<br class="calibre6"/> abyssus, et universa terra, et quæ in eis sunt,<br class="calibre6"/> in conspectu illius commovebuntur.<br class="calibre6"/>
<span id="x16_19" class="vn">19</span> Montes simul, et colles, et fundamenta terræ,<br class="calibre6"/> cum conspexerit illa Deus, tremore concutientur.<br class="calibre6"/>
<span id="x16_20" class="vn">20</span> Et in omnibus his insensatum est cor,<br class="calibre6"/> et omne cor intelligitur ab illo.<br class="calibre6"/>
<span id="x16_21" class="vn">21</span> Et vias illius quis intelligit,<br class="calibre6"/> et procellam quam nec oculus videbit hominis ?<br class="calibre6"/>
<span id="x16_22" class="vn">22</span> Nam plurima illius opera sunt in absconsis :<br class="calibre6"/> sed opera justitiæ ejus quis enuntiabit, aut quis sustinebit ?<br class="calibre6"/> longe enim est testamentum a quibusdam,<br class="calibre6"/> et interrogatio omnium in consummatione est.<br class="calibre6"/>
<span id="x16_23" class="vn">23</span> Qui minoratur corde cogitat inania,<br class="calibre6"/> et vir imprudens et errans cogitat stulta.</div><br class="calibre6"/><br class="calibre6"/>
<div class="poetry"><span id="x16_24" class="vn">24</span> Audi me, fili, et disce disciplinam sensus,<br class="calibre6"/> et in verbis meis attende in corde tuo :<br class="calibre6"/>
<span id="x16_25" class="vn">25</span> et dicam in æquitate disciplinam,<br class="calibre6"/> et scrutabor enarrare sapientiam :<br class="calibre6"/> et in verbis meis attende in corde tuo,<br class="calibre6"/> et dico in æquitate spiritus virtutes<br class="calibre6"/> quas posuit Deus in opera sua ab initio,<br class="calibre6"/> et in veritate enuntio scientiam ejus.<br class="calibre6"/>
<span id="x16_26" class="vn">26</span> In judicio Dei opera ejus ab initio,<br class="calibre6"/> et ab institutione ipsorum distinxit partes illorum,<br class="calibre6"/> et initia eorum in gentibus suis.<br class="calibre6"/>
<span id="x16_27" class="vn">27</span> Ornavit in æternum opera illorum :<br class="calibre6"/> nec esurierunt, nec laboraverunt,<br class="calibre6"/> et non destiterunt ab operibus suis.<br class="calibre6"/>
<span id="x16_28" class="vn">28</span> Unusquisque proximum sibi non angustiabit in æternum :<br class="calibre6"/>
<span id="x16_29" class="vn">29</span> non sis incredibilis verbo illius.<br class="calibre6"/>
<span id="x16_30" class="vn">30</span> Post hæc Deus in terram respexit,<br class="calibre6"/> et implevit illam bonis suis :<br class="calibre6"/>
<span id="x16_31" class="vn">31</span> anima omnis vitalis denuntiavit ante faciem ipsius,<br class="calibre6"/> et in ipsam iterum reversio illorum.</div>
</div><div class="calibre5" id="calibre_pb_16"></div></body></html>
