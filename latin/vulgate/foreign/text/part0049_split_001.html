<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Quoniam quidem multi conati sunt ordinare narrationem, quæ in nobis completæ sunt, rerum :
<span id="x1_2" class="vn">2</span> sicut tradiderunt nobis, qui ab initio ipsi viderunt, et ministri fuerunt sermonis :
<span id="x1_3" class="vn">3</span> visum est et mihi, assecuto omnia a principio diligenter, ex ordine tibi scribere, optime Theophile,
<span id="x1_4" class="vn">4</span> ut cognoscas eorum verborum, de quibus eruditus es, veritatem.<br class="calibre6"/><br class="calibre6"/>
<span id="x1_5" class="vn">5</span> Fuit in diebus Herodis, regis Judææ, sacerdos quidam nomine Zacharias de vice Abia, et uxor illius de filiabus Aaron, et nomen ejus Elisabeth.
<span id="x1_6" class="vn">6</span> Erant autem justi ambo ante Deum, incedentes in omnibus mandatis et justificationibus Domini sine querela.
<span id="x1_7" class="vn">7</span> Et non erat illis filius, eo quod esset Elisabeth sterilis, et ambo processissent in diebus suis.
<span id="x1_8" class="vn">8</span> Factum est autem, cum sacerdotio fungeretur in ordine vicis suæ ante Deum,
<span id="x1_9" class="vn">9</span> secundum consuetudinem sacerdotii, sorte exiit ut incensum poneret, ingressus in templum Domini :
<span id="x1_10" class="vn">10</span> et omnis multitudo populi erat orans foris hora incensi.
<span id="x1_11" class="vn">11</span> Apparuit autem illi angelus Domini, stans a dextris altaris incensi.
<span id="x1_12" class="vn">12</span> Et Zacharias turbatus est videns, et timor irruit super eum.
<span id="x1_13" class="vn">13</span> Ait autem ad illum angelus : Ne timeas, Zacharia, quoniam exaudita est deprecatio tua : et uxor tua Elisabeth pariet tibi filium, et vocabis nomen ejus Joannem :
<span id="x1_14" class="vn">14</span> et erit gaudium tibi, et exsultatio, et multi in nativitate ejus gaudebunt :
<span id="x1_15" class="vn">15</span> erit enim magnus coram Domino : et vinum et siceram non bibet, et Spiritu Sancto replebitur adhuc ex utero matris suæ :
<span id="x1_16" class="vn">16</span> et multos filiorum Israël convertet ad Dominum Deum ipsorum :
<span id="x1_17" class="vn">17</span> et ipse præcedet ante illum in spiritu et virtute Eliæ : ut convertat corda patrum in filios, et incredulos ad prudentiam justorum, parare Domino plebem perfectam.
<span id="x1_18" class="vn">18</span> Et dixit Zacharias ad angelum : Unde hoc sciam ? ego enim sum senex, et uxor mea processit in diebus suis.
<span id="x1_19" class="vn">19</span> Et respondens angelus dixit ei : Ego sum Gabriel, qui asto ante Deum : et missus sum loqui ad te, et hæc tibi evangelizare.
<span id="x1_20" class="vn">20</span> Et ecce eris tacens, et non poteris loqui usque in diem quo hæc fiant, pro eo quod non credidisti verbis meis, quæ implebuntur in tempore suo.
<span id="x1_21" class="vn">21</span> Et erat plebs exspectans Zachariam : et mirabantur quod tardaret ipse in templo.
<span id="x1_22" class="vn">22</span> Egressus autem non poterat loqui ad illos, et cognoverunt quod visionem vidisset in templo. Et ipse erat innuens illis, et permansit mutus.
<span id="x1_23" class="vn">23</span> Et factum est, ut impleti sunt dies officii ejus, abiit in domum suam :
<span id="x1_24" class="vn">24</span> post hos autem dies concepit Elisabeth uxor ejus, et occultabat se mensibus quinque, dicens :
<span id="x1_25" class="vn">25</span> Quia sic fecit mihi Dominus in diebus, quibus respexit auferre opprobrium meum inter homines.<br class="calibre6"/><br class="calibre6"/>
<span id="x1_26" class="vn">26</span> In mense autem sexto, missus est angelus Gabriel a Deo in civitatem Galilææ, cui nomen Nazareth,
<span id="x1_27" class="vn">27</span> ad virginem desponsatam viro, cui nomen erat Joseph, de domo David : et nomen virginis Maria.
<span id="x1_28" class="vn">28</span> Et ingressus angelus ad eam dixit : Ave gratia plena : Dominus tecum : benedicta tu in mulieribus.
<span id="x1_29" class="vn">29</span> Quæ cum audisset, turbata est in sermone ejus, et cogitabat qualis esset ista salutatio.
<span id="x1_30" class="vn">30</span> Et ait angelus ei : Ne timeas, Maria : invenisti enim gratiam apud Deum.
<span id="x1_31" class="vn">31</span> Ecce concipies in utero, et paries filium, et vocabis nomen ejus Jesum :
<span id="x1_32" class="vn">32</span> hic erit magnus, et Filius Altissimi vocabitur, et dabit illi Dominus Deus sedem David patris ejus : et regnabit in domo Jacob in æternum,
<span id="x1_33" class="vn">33</span> et regni ejus non erit finis.
<span id="x1_34" class="vn">34</span> Dixit autem Maria ad angelum : Quomodo fiet istud, quoniam virum non cognosco ?
<span id="x1_35" class="vn">35</span> Et respondens angelus dixit ei : Spiritus Sanctus superveniet in te, et virtus Altissimi obumbrabit tibi. Ideoque et quod nascetur ex te sanctum, vocabitur Filius Dei.
<span id="x1_36" class="vn">36</span> Et ecce Elisabeth cognata tua, et ipsa concepit filium in senectute sua : et hic mensis sextus est illi, quæ vocatur sterilis :
<span id="x1_37" class="vn">37</span> quia non erit impossibile apud Deum omne verbum.
<span id="x1_38" class="vn">38</span> Dixit autem Maria : Ecce ancilla Domini : fiat mihi secundum verbum tuum. Et discessit ab illa angelus.<br class="calibre6"/><br class="calibre6"/>
<span id="x1_39" class="vn">39</span> Exsurgens autem Maria in diebus illis, abiit in montana cum festinatione, in civitatem Juda :
<span id="x1_40" class="vn">40</span> et intravit in domum Zachariæ, et salutavit Elisabeth.
<span id="x1_41" class="vn">41</span> Et factum est, ut audivit salutationem Mariæ Elisabeth, exsultavit infans in utero ejus : et repleta est Spiritu Sancto Elisabeth :
<span id="x1_42" class="vn">42</span> et exclamavit voce magna, et dixit : Benedicta tu inter mulieres, et benedictus fructus ventris tui.
<span id="x1_43" class="vn">43</span> Et unde hoc mihi, ut veniat mater Domini mei ad me ?
<span id="x1_44" class="vn">44</span> Ecce enim ut facta est vox salutationis tuæ in auribus meis, exsultavit in gaudio infans in utero meo.
<span id="x1_45" class="vn">45</span> Et beata, quæ credidisti, quoniam perficientur ea, quæ dicta sunt tibi a Domino.
<span id="x1_46" class="vn">46</span> Et ait Maria : <div class="poetry">Magnificat anima mea Dominum :<br class="calibre6"/>
<span id="x1_47" class="vn">47</span> et exsultavit spiritus meus in Deo salutari meo.<br class="calibre6"/>
<span id="x1_48" class="vn">48</span> Quia respexit humilitatem ancillæ suæ :<br class="calibre6"/> ecce enim ex hoc beatam me dicent omnes generationes,<br class="calibre6"/>
<span id="x1_49" class="vn">49</span> quia fecit mihi magna qui potens est :<br class="calibre6"/> et sanctum nomen ejus,<br class="calibre6"/>
<span id="x1_50" class="vn">50</span> et misericordia ejus a progenie in progenies<br class="calibre6"/> timentibus eum.<br class="calibre6"/>
<span id="x1_51" class="vn">51</span> Fecit potentiam in brachio suo :<br class="calibre6"/> dispersit superbos mente cordis sui.<br class="calibre6"/>
<span id="x1_52" class="vn">52</span> Deposuit potentes de sede,<br class="calibre6"/> et exaltavit humiles.<br class="calibre6"/>
<span id="x1_53" class="vn">53</span> Esurientes implevit bonis :<br class="calibre6"/> et divites dimisit inanes.<br class="calibre6"/>
<span id="x1_54" class="vn">54</span> Suscepit Israël puerum suum,<br class="calibre6"/> recordatus misericordiæ suæ :<br class="calibre6"/>
<span id="x1_55" class="vn">55</span> sicut locutus est ad patres nostros,<br class="calibre6"/> Abraham et semini ejus in sæcula.</div>
<span id="x1_56" class="vn">56</span> Mansit autem Maria cum illa quasi mensibus tribus : et reversa est in domum suam.<br class="calibre6"/><br class="calibre6"/>
<span id="x1_57" class="vn">57</span> Elisabeth autem impletum est tempus pariendi, et peperit filium.
<span id="x1_58" class="vn">58</span> Et audierunt vicini et cognati ejus quia magnificavit Dominus misericordiam suam cum illa, et congratulabantur ei.
<span id="x1_59" class="vn">59</span> Et factum est in die octavo, venerunt circumcidere puerum, et vocabant eum nomine patris sui Zachariam.
<span id="x1_60" class="vn">60</span> Et respondens mater ejus, dixit : Nequaquam, sed vocabitur Joannes.
<span id="x1_61" class="vn">61</span> Et dixerunt ad illam : Quia nemo est in cognatione tua, qui vocetur hoc nomine.
<span id="x1_62" class="vn">62</span> Innuebant autem patri ejus, quem vellet vocari eum.
<span id="x1_63" class="vn">63</span> Et postulans pugillarem scripsit, dicens : Joannes est nomen ejus. Et mirati sunt universi.
<span id="x1_64" class="vn">64</span> Apertum est autem illico os ejus, et lingua ejus, et loquebatur benedicens Deum.
<span id="x1_65" class="vn">65</span> Et factus est timor super omnes vicinos eorum : et super omnia montana Judææ divulgabantur omnia verba hæc :
<span id="x1_66" class="vn">66</span> et posuerunt omnes qui audierant in corde suo, dicentes : Quis, putas, puer iste erit ? etenim manus Domini erat cum illo.
<span id="x1_67" class="vn">67</span> Et Zacharias pater ejus repletus est Spiritu Sancto : et prophetavit, dicens :
<div class="poetry"><span id="x1_68" class="vn">68</span> Benedictus Dominus Deus Israël,<br class="calibre6"/> quia visitavit, et fecit redemptionem plebis suæ :<br class="calibre6"/>
<span id="x1_69" class="vn">69</span> et erexit cornu salutis nobis<br class="calibre6"/> in domo David pueri sui,<br class="calibre6"/>
<span id="x1_70" class="vn">70</span> sicut locutum est per os sanctorum,<br class="calibre6"/> qui a sæculo sunt, prophetarum ejus :<br class="calibre6"/>
<span id="x1_71" class="vn">71</span> salutem ex inimicis nostris,<br class="calibre6"/> et de manu omnium qui oderunt nos :<br class="calibre6"/>
<span id="x1_72" class="vn">72</span> ad faciendam misericordiam cum patribus nostris :<br class="calibre6"/> et memorari testamenti sui sancti :<br class="calibre6"/>
<span id="x1_73" class="vn">73</span> jusjurandum, quod juravit ad Abraham patrem nostrum,<br class="calibre6"/> daturum se nobis<br class="calibre6"/>
<span id="x1_74" class="vn">74</span> ut sine timore, de manu inimicorum nostrorum liberati,<br class="calibre6"/> serviamus illi<br class="calibre6"/>
<span id="x1_75" class="vn">75</span> in sanctitate et justitia coram ipso,<br class="calibre6"/> omnibus diebus nostris.<br class="calibre6"/>
<span id="x1_76" class="vn">76</span> Et tu puer, propheta Altissimi vocaberis :<br class="calibre6"/> præibis enim ante faciem Domini parare vias ejus,<br class="calibre6"/>
<span id="x1_77" class="vn">77</span> ad dandam scientiam salutis plebi ejus<br class="calibre6"/> in remissionem peccatorum eorum<br class="calibre6"/>
<span id="x1_78" class="vn">78</span> per viscera misericordiæ Dei nostri,<br class="calibre6"/> in quibus visitavit nos, oriens ex alto :<br class="calibre6"/>
<span id="x1_79" class="vn">79</span> illuminare his qui in tenebris et in umbra mortis sedent :<br class="calibre6"/> ad dirigendos pedes nostros in viam pacis.</div>
<span id="x1_80" class="vn">80</span> Puer autem crescebat, et confortabatur spiritu : et erat in desertis usque in diem ostensionis suæ ad Israël.
</div><div class="calibre5" id="calibre_pb_1"></div></body></html>
