<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Hæc sunt præcepta, et cæremoniæ, atque judicia, quæ mandavit Dominus Deus vester ut docerem vos, et faciatis ea in terra, ad quam transgredimini possidendam :
<span id="x6_2" class="vn">2</span> ut timeas Dominum Deum tuum, et custodias omnia mandata et præcepta ejus, quæ ego præcipio tibi, et filiis, ac nepotibus tuis, cunctis diebus vitæ tuæ, ut prolongentur dies tui.
<span id="x6_3" class="vn">3</span> Audi, Israël, et observa ut facias quæ præcepit tibi Dominus, et bene sit tibi, et multipliceris amplius, sicut pollicitus est Dominus Deus patrum tuorum tibi terram lacte et melle manantem.
<span id="x6_4" class="vn">4</span> Audi, Israël : Dominus Deus noster, Dominus unus est.
<span id="x6_5" class="vn">5</span> Diliges Dominum Deum tuum ex toto corde tuo, et ex tota anima tua, et ex tota fortitudine tua.
<span id="x6_6" class="vn">6</span> Eruntque verba hæc, quæ ego præcipio tibi hodie, in corde tuo :
<span id="x6_7" class="vn">7</span> et narrabis ea filiis tuis, et meditaberis in eis sedens in domo tua, et ambulans in itinere, dormiens atque consurgens.
<span id="x6_8" class="vn">8</span> Et ligabis ea quasi signum in manu tua, eruntque et movebuntur inter oculos tuos,
<span id="x6_9" class="vn">9</span> scribesque ea in limine, et ostiis domus tuæ.<br class="calibre6"/><br class="calibre6"/>
<span id="x6_10" class="vn">10</span> Cumque introduxerit te Dominus Deus tuus in terram, pro qua juravit patribus tuis Abraham, Isaac, et Jacob, et dederit tibi civitates magnas et optimas, quas non ædificasti,
<span id="x6_11" class="vn">11</span> domos plenas cunctarum opum, quas non exstruxisti, cisternas, quas non fodisti, vineta et oliveta, quæ non plantasti,
<span id="x6_12" class="vn">12</span> et comederis, et saturatus fueris :
<span id="x6_13" class="vn">13</span> cave diligenter ne obliviscaris Domini, qui eduxit te de terra Ægypti, de domo servitutis. Dominum Deum tuum timebis, et illi soli servies, ac per nomen illius jurabis.
<span id="x6_14" class="vn">14</span> Non ibitis post deos alienos cunctarum gentium, quæ in circuitu vestro sunt :
<span id="x6_15" class="vn">15</span> quoniam Deus æmulator Dominus Deus tuus in medio tui : nequando irascatur furor Domini Dei tui contra te, et auferat te de superficie terræ.
<span id="x6_16" class="vn">16</span> Non tentabis Dominum Deum tuum, sicut tentasti in loco tentationis.
<span id="x6_17" class="vn">17</span> Custodi præcepta Domini Dei tui, ac testimonia et cæremonias, quas præcepit tibi :
<span id="x6_18" class="vn">18</span> et fac quod placitum est et bonum in conspectu Domini, ut bene sit tibi : et ingressus possideas terram optimam, de qua juravit Dominus patribus tuis,
<span id="x6_19" class="vn">19</span> ut deleret omnes inimicos tuos coram te, sicut locutus est.<br class="calibre6"/><br class="calibre6"/>
<span id="x6_20" class="vn">20</span> Cumque interrogaverit te filius tuus cras, dicens : Quid sibi volunt testimonia hæc, et cæremoniæ, atque judicia, quæ præcepit Dominus Deus noster nobis ?
<span id="x6_21" class="vn">21</span> dices ei : Servi eramus Pharaonis in Ægypto, et eduxit nos Dominus de Ægypto in manu forti :
<span id="x6_22" class="vn">22</span> fecitque signa atque prodigia magna et pessima in Ægypto contra Pharaonem, et omnem domum illius in conspectu nostro,
<span id="x6_23" class="vn">23</span> et eduxit nos inde, ut introductis daret terram, super qua juravit patribus nostris.
<span id="x6_24" class="vn">24</span> Præcepitque nobis Dominus ut faciamus omnia legitima hæc, et timeamus Dominum Deum nostrum, ut bene sit nobis cunctis diebus vitæ nostræ, sicut est hodie.
<span id="x6_25" class="vn">25</span> Eritque nostri misericors, si custodierimus et fecerimus omnia præcepta ejus coram Domino Deo nostro, sicut mandavit nobis.
</div><div class="calibre5" id="calibre_pb_6"></div></body></html>
