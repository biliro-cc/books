<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Et conversus sum, et levavi oculos meos, et vidi : et ecce quatuor quadrigæ egredientes de medio duorum montium : et montes, montes ærei.
<span id="x6_2" class="vn">2</span> In quadriga prima equi rufi, et in quadriga secunda equi nigri,
<span id="x6_3" class="vn">3</span> et in quadriga tertia equi albi, et in quadriga quarta equi varii et fortes.
<span id="x6_4" class="vn">4</span> Et respondi, et dixi ad angelum qui loquebatur in me : Quid sunt hæc, domine mi ?
<span id="x6_5" class="vn">5</span> Et respondit angelus, et ait ad me : Isti sunt quatuor venti cæli, qui egrediuntur ut stent coram Dominatore omnis terræ.
<span id="x6_6" class="vn">6</span> In qua erant equi nigri, egrediebantur in terram aquilonis : et albi egressi sunt post eos, et varii egressi sunt ad terram austri.
<span id="x6_7" class="vn">7</span> Qui autem erant robustissimi, exierunt, et quærebant ire et discurrere per omnem terram. Et dixit : Ite, perambulate terram : et perambulaverunt terram.
<span id="x6_8" class="vn">8</span> Et vocavit me, et locutus est ad me, dicens : Ecce qui egrediuntur in terram aquilonis, requiescere fecerunt spiritum meum in terra aquilonis.<br class="calibre6"/><br class="calibre6"/>
<span id="x6_9" class="vn">9</span> Et factum est verbum Domini ad me, dicens :
<span id="x6_10" class="vn">10</span> Sume a transmigratione, ab Holdai, et a Tobia, et ab Idaia : et venies tu in die illa, et intrabis domum Josiæ filii Sophoniæ, qui venerunt de Babylone.
<span id="x6_11" class="vn">11</span> Et sumes aurum et argentum, et facies coronas, et pones in capite Jesu filii Josedec, sacerdotis magni :
<span id="x6_12" class="vn">12</span> et loqueris ad eum, dicens : Hæc ait Dominus exercituum, dicens : Ecce vir, Oriens nomen ejus, et subter eum orietur, et ædificabit templum Domino.
<span id="x6_13" class="vn">13</span> Et ipse exstruet templum Domino : et ipse portabit gloriam, et sedebit, et dominabitur super solio suo : et erit sacerdos super solio suo, et consilium pacis erit inter illos duos.
<span id="x6_14" class="vn">14</span> Et coronæ erunt Helem, et Tobiæ, et Idaiæ, et Hem filio Sophoniæ, memoriale in templo Domini.
<span id="x6_15" class="vn">15</span> Et qui procul sunt, venient, et ædificabunt in templo Domini : et scietis quia Dominus exercituum misit me ad vos. Erit autem hoc, si auditu audieritis vocem Domini Dei vestri.
</div><div class="calibre5" id="calibre_pb_6"></div></body></html>
