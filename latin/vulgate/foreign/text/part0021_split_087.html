<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c87" id="c87"><span class="chapter-num">87</span></a> <span id="x87_1" class="vn">1</span> Canticum Psalmi, filiis Core, in finem, pro Maheleth ad respondendum. Intellectus Eman Ezrahitæ.
<div class="poetry"><span id="x87_2" class="vn">2</span> Domine, Deus salutis meæ,<br class="calibre6"/> in die clamavi et nocte coram te.<br class="calibre6"/>
<span id="x87_3" class="vn">3</span> Intret in conspectu tuo oratio mea,<br class="calibre6"/> inclina aurem tuam ad precem meam.<br class="calibre6"/>
<span id="x87_4" class="vn">4</span> Quia repleta est malis anima mea,<br class="calibre6"/> et vita mea inferno appropinquavit.<br class="calibre6"/>
<span id="x87_5" class="vn">5</span> Æstimatus sum cum descendentibus in lacum,<br class="calibre6"/> factus sum sicut homo sine adjutorio,<br class="calibre6"/>
<span id="x87_6" class="vn">6</span> inter mortuos liber ;<br class="calibre6"/> sicut vulnerati dormientes in sepulchris,<br class="calibre6"/> quorum non es memor amplius,<br class="calibre6"/> et ipsi de manu tua repulsi sunt.<br class="calibre6"/>
<span id="x87_7" class="vn">7</span> Posuerunt me in lacu inferiori,<br class="calibre6"/> in tenebrosis, et in umbra mortis.<br class="calibre6"/>
<span id="x87_8" class="vn">8</span> Super me confirmatus est furor tuus,<br class="calibre6"/> et omnes fluctus tuos induxisti super me.<br class="calibre6"/>
<span id="x87_9" class="vn">9</span> Longe fecisti notos meos a me ;<br class="calibre6"/> posuerunt me abominationem sibi.<br class="calibre6"/> Traditus sum, et non egrediebar ;<br class="calibre6"/>
<span id="x87_10" class="vn">10</span> oculi mei languerunt præ inopia.<br class="calibre6"/> Clamavi ad te, Domine, tota die ;<br class="calibre6"/> expandi ad te manus meas.<br class="calibre6"/>
<span id="x87_11" class="vn">11</span> Numquid mortuis facies mirabilia ?<br class="calibre6"/> aut medici suscitabunt, et confitebuntur tibi ?<br class="calibre6"/>
<span id="x87_12" class="vn">12</span> Numquid narrabit aliquis in sepulchro misericordiam tuam,<br class="calibre6"/> et veritatem tuam in perditione ?<br class="calibre6"/>
<span id="x87_13" class="vn">13</span> Numquid cognoscentur in tenebris mirabilia tua ?<br class="calibre6"/> et justitia tua in terra oblivionis ?<br class="calibre6"/>
<span id="x87_14" class="vn">14</span> Et ego ad te, Domine, clamavi,<br class="calibre6"/> et mane oratio mea præveniet te.<br class="calibre6"/>
<span id="x87_15" class="vn">15</span> Ut quid, Domine, repellis orationem meam ;<br class="calibre6"/> avertis faciem tuam a me ?<br class="calibre6"/>
<span id="x87_16" class="vn">16</span> Pauper sum ego, et in laboribus a juventute mea ;<br class="calibre6"/> exaltatus autem, humiliatus sum et conturbatus.<br class="calibre6"/>
<span id="x87_17" class="vn">17</span> In me transierunt iræ tuæ,<br class="calibre6"/> et terrores tui conturbaverunt me :<br class="calibre6"/>
<span id="x87_18" class="vn">18</span> circumdederunt me sicut aqua tota die ;<br class="calibre6"/> circumdederunt me simul.<br class="calibre6"/>
<span id="x87_19" class="vn">19</span> Elongasti a me amicum et proximum,<br class="calibre6"/> et notos meos a miseria.</div>
</div><div class="calibre5" id="calibre_pb_87"></div></body></html>
