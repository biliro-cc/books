<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Et ostendit mihi Dominus Jesum sacerdotem magnum, stantem coram angelo Domini : et Satan stabat a dextris ejus ut adversaretur ei.
<span id="x3_2" class="vn">2</span> Et dixit Dominus ad Satan : Increpet Dominus in te, Satan ! et increpet Dominus in te, qui elegit Jerusalem ! numquid non iste torris est erutus de igne ?
<span id="x3_3" class="vn">3</span> Et Jesus erat indutus vestibus sordidis, et stabat ante faciem angeli.
<span id="x3_4" class="vn">4</span> Qui respondit, et ait ad eos qui stabant coram se, dicens : Auferte vestimenta sordida ab eo. Et dixit ad eum : Ecce abstuli a te iniquitatem tuam, et indui te mutatoriis.
<span id="x3_5" class="vn">5</span> Et dixit : Ponite cidarim mundam super caput ejus. Et posuerunt cidarim mundam super caput ejus, et induerunt eum vestibus : et angelus Domini stabat.
<span id="x3_6" class="vn">6</span> Et contestabatur angelus Domini Jesum, dicens :
<div class="poetry"><span id="x3_7" class="vn">7</span> Hæc dicit Dominus exercituum :<br class="calibre6"/> Si in viis meis ambulaveris,<br class="calibre6"/> et custodiam meam custodieris,<br class="calibre6"/> tu quoque judicabis domum meam,<br class="calibre6"/> et custodies atria mea,<br class="calibre6"/> et dabo tibi ambulantes de his qui nunc hic assistunt.<br class="calibre6"/>
<span id="x3_8" class="vn">8</span> Audi, Jesu sacerdos magne,<br class="calibre6"/> tu et amici tui, qui habitant coram te,<br class="calibre6"/> quia viri portendentes sunt :<br class="calibre6"/> ecce enim ego adducam servum meum Orientem.<br class="calibre6"/>
<span id="x3_9" class="vn">9</span> Quia ecce lapis quem dedi coram Jesu :<br class="calibre6"/> super lapidem unum septem oculi sunt :<br class="calibre6"/> ecce ego cælabo sculpturam ejus, ait Dominus exercituum,<br class="calibre6"/> et auferam iniquitatem terræ illius in die una.<br class="calibre6"/>
<span id="x3_10" class="vn">10</span> In die illa, dicit Dominus exercituum,<br class="calibre6"/> vocabit vir amicum suum subter vitem et subter ficum.</div>
</div><div class="calibre5" id="calibre_pb_3"></div></body></html>
