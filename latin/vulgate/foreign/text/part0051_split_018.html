<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c18" id="c18"><span class="chapter-num">18</span></a> <span id="x18_1" class="vn">1</span> Post hæc egressus ab Athenis, venit Corinthum :
<span id="x18_2" class="vn">2</span> et inveniens quemdam Judæum nomine Aquilam, Ponticum genere, qui nuper venerat ab Italia, et Priscillam uxorem ejus (eo quod præcepisset Claudius discedere omnes Judæos a Roma), accessit ad eos.
<span id="x18_3" class="vn">3</span> Et quia ejusdem erat artis, manebat apud eos, et operabatur. (Erant autem scenofactoriæ artis.)
<span id="x18_4" class="vn">4</span> Et disputabat in synagoga per omne sabbatum, interponens nomen Domini Jesu : suadebatque Judæis et Græcis.
<span id="x18_5" class="vn">5</span> Cum venissent autem de Macedonia Silas et Timotheus, instabat verbo Paulus, testificans Judæis esse Christum Jesum.
<span id="x18_6" class="vn">6</span> Contradicentibus autem eis, et blasphemantibus, excutiens vestimenta sua, dixit ad eos : Sanguis vester super caput vestrum : mundus ego : ex hoc ad gentes vadam.
<span id="x18_7" class="vn">7</span> Et migrans inde, intravit in domum cujusdam, nomine Titi Justi, colentis Deum, cujus domus erat conjuncta synagogæ.
<span id="x18_8" class="vn">8</span> Crispus autem archisynagogus credidit Domino cum omni domo sua : et multi Corinthiorum audientes credebant, et baptizabantur.
<span id="x18_9" class="vn">9</span> Dixit autem Dominus nocte per visionem Paulo : Noli timere, sed loquere, et ne taceas :
<span id="x18_10" class="vn">10</span> propter quod ego sum tecum, et nemo apponetur tibi ut noceat te : quoniam populus est mihi multus in hac civitate.
<span id="x18_11" class="vn">11</span> Sedit autem ibi annum et sex menses, docens apud eos verbum Dei.<br class="calibre6"/><br class="calibre6"/>
<span id="x18_12" class="vn">12</span> Gallione autem proconsule Achaiæ, insurrexerunt uno animo Judæi in Paulum, et adduxerunt eum ad tribunal,
<span id="x18_13" class="vn">13</span> dicentes : Quia contra legem hic persuadet hominibus colere Deum.
<span id="x18_14" class="vn">14</span> Incipiente autem Paulo aperire os, dixit Gallio ad Judæos : Si quidem esset iniquum aliquid aut facinus pessimum, o viri Judæi, recte vos sustinerem.
<span id="x18_15" class="vn">15</span> Si vero quæstiones sunt de verbo, et nominibus, et lege vestra, vos ipsi videritis : judex ego horum nolo esse.
<span id="x18_16" class="vn">16</span> Et minavit eos a tribunali.
<span id="x18_17" class="vn">17</span> Apprehendentes autem omnes Sosthenem principem synagogæ, percutiebant eum ante tribunal : et nihil eorum Gallioni curæ erat.<br class="calibre6"/><br class="calibre6"/>
<span id="x18_18" class="vn">18</span> Paulus vero cum adhuc sustinuisset dies multos fratribus valefaciens, navigavit in Syriam (et cum eo Priscilla et Aquila), qui sibi totonderat in Cenchris caput : habebat enim votum.
<span id="x18_19" class="vn">19</span> Devenitque Ephesum, et illos ibi reliquit. Ipse vero ingressus synagogam, disputabat cum Judæis.
<span id="x18_20" class="vn">20</span> Rogantibus autem eis ut ampliori tempore maneret, non consensit,
<span id="x18_21" class="vn">21</span> sed valefaciens, et dicens : Iterum revertar ad vos, Deo volente : profectus est ab Epheso.
<span id="x18_22" class="vn">22</span> Et descendens Cæsaream, ascendit, et salutavit ecclesiam, et descendit Antiochiam.<br class="calibre6"/><br class="calibre6"/>
<span id="x18_23" class="vn">23</span> Et facto ibi aliquanto tempore profectus est, perambulans ex ordine Galaticam regionem, et Phrygiam, confirmans omnes discipulos.
<span id="x18_24" class="vn">24</span> Judæus autem quidam, Apollo nomine, Alexandrinus genere, vir eloquens, devenit Ephesum, potens in scripturis.
<span id="x18_25" class="vn">25</span> Hic erat edoctus viam Domini : et fervens spiritu loquebatur, et docebat diligenter ea quæ sunt Jesu, sciens tantum baptisma Joannis.
<span id="x18_26" class="vn">26</span> Hic ergo cœpit fiducialiter agere in synagoga. Quem cum audissent Priscilla et Aquila, assumpserunt eum, et diligentius exposuerunt ei viam Domini.
<span id="x18_27" class="vn">27</span> Cum autem vellet ire Achaiam, exhortati fratres, scripserunt discipulis ut susciperent eum. Qui cum venisset, contulit multum his qui crediderant.
<span id="x18_28" class="vn">28</span> Vehementer enim Judæos revincebat publice, ostendens per Scripturas esse Christum Jesum.
</div><div class="calibre5" id="calibre_pb_18"></div></body></html>
