<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a><div class="poetry"> <span id="x19_1" class="vn">1</span> Melior est pauper qui ambulat in simplicitate sua<br class="calibre6"/> quam dives torquens labia sua, et insipiens.<br class="calibre6"/>
<span id="x19_2" class="vn">2</span> Ubi non est scientia animæ, non est bonum,<br class="calibre6"/> et qui festinus est pedibus offendet.<br class="calibre6"/>
<span id="x19_3" class="vn">3</span> Stultitia hominis supplantat gressus ejus,<br class="calibre6"/> et contra Deum fervet animo suo.<br class="calibre6"/>
<span id="x19_4" class="vn">4</span> Divitiæ addunt amicos plurimos ;<br class="calibre6"/> a paupere autem et hi quos habuit separantur.<br class="calibre6"/>
<span id="x19_5" class="vn">5</span> Testis falsus non erit impunitus,<br class="calibre6"/> et qui mendacia loquitur non effugiet.<br class="calibre6"/>
<span id="x19_6" class="vn">6</span> Multi colunt personam potentis,<br class="calibre6"/> et amici sunt dona tribuentis.<br class="calibre6"/>
<span id="x19_7" class="vn">7</span> Fratres hominis pauperis oderunt eum ;<br class="calibre6"/> insuper et amici procul recesserunt ab eo.</div><br class="calibre6"/><br class="calibre6"/> <div class="poetry">Qui tantum verba sectatur nihil habebit ;<br class="calibre6"/>
<span id="x19_8" class="vn">8</span> qui autem possessor est mentis diligit animam suam,<br class="calibre6"/> et custos prudentiæ inveniet bona.<br class="calibre6"/>
<span id="x19_9" class="vn">9</span> Falsus testis non erit impunitus,<br class="calibre6"/> et qui loquitur mendacia peribit.<br class="calibre6"/>
<span id="x19_10" class="vn">10</span> Non decent stultum deliciæ,<br class="calibre6"/> nec servum dominari principibus.<br class="calibre6"/>
<span id="x19_11" class="vn">11</span> Doctrina viri per patientiam noscitur,<br class="calibre6"/> et gloria ejus est iniqua prætergredi.<br class="calibre6"/>
<span id="x19_12" class="vn">12</span> Sicut fremitus leonis, ita et regis ira,<br class="calibre6"/> et sicut ros super herbam, ita et hilaritas ejus.<br class="calibre6"/>
<span id="x19_13" class="vn">13</span> Dolor patris filius stultus,<br class="calibre6"/> et tecta jugiter perstillantia litigiosa mulier.<br class="calibre6"/>
<span id="x19_14" class="vn">14</span> Domus et divitiæ dantur a parentibus ;<br class="calibre6"/> a Domino autem proprie uxor prudens.<br class="calibre6"/>
<span id="x19_15" class="vn">15</span> Pigredo immittit soporem,<br class="calibre6"/> et anima dissoluta esuriet.<br class="calibre6"/>
<span id="x19_16" class="vn">16</span> Qui custodit mandatum custodit animam suam ;<br class="calibre6"/> qui autem negligit viam suam mortificabitur.<br class="calibre6"/>
<span id="x19_17" class="vn">17</span> Fœneratur Domino qui miseretur pauperis,<br class="calibre6"/> et vicissitudinem suam reddet ei.<br class="calibre6"/>
<span id="x19_18" class="vn">18</span> Erudi filium tuum ; ne desperes :<br class="calibre6"/> ad interfectionem autem ejus ne ponas animam tuam.<br class="calibre6"/>
<span id="x19_19" class="vn">19</span> Qui impatiens est sustinebit damnum,<br class="calibre6"/> et cum rapuerit, aliud apponet.<br class="calibre6"/>
<span id="x19_20" class="vn">20</span> Audi consilium, et suscipe disciplinam,<br class="calibre6"/> ut sis sapiens in novissimis tuis.<br class="calibre6"/>
<span id="x19_21" class="vn">21</span> Multæ cogitationes in corde viri ;<br class="calibre6"/> voluntas autem Domini permanebit.<br class="calibre6"/>
<span id="x19_22" class="vn">22</span> Homo indigens misericors est,<br class="calibre6"/> et melior est pauper quam vir mendax.<br class="calibre6"/>
<span id="x19_23" class="vn">23</span> Timor Domini ad vitam,<br class="calibre6"/> et in plenitudine commorabitur absque visitatione pessima.</div><br class="calibre6"/><br class="calibre6"/>
<div class="poetry"><span id="x19_24" class="vn">24</span> Abscondit piger manum suam sub ascella,<br class="calibre6"/> nec ad os suum applicat eam.<br class="calibre6"/>
<span id="x19_25" class="vn">25</span> Pestilente flagellato stultus sapientior erit ;<br class="calibre6"/> si autem corripueris sapientem, intelliget disciplinam.<br class="calibre6"/>
<span id="x19_26" class="vn">26</span> Qui affligit patrem, et fugat matrem,<br class="calibre6"/> ignominiosus est et infelix.<br class="calibre6"/>
<span id="x19_27" class="vn">27</span> Non cesses, fili, audire doctrinam,<br class="calibre6"/> nec ignores sermones scientiæ.<br class="calibre6"/>
<span id="x19_28" class="vn">28</span> Testis iniquus deridet judicium,<br class="calibre6"/> et os impiorum devorat iniquitatem.<br class="calibre6"/>
<span id="x19_29" class="vn">29</span> Parata sunt derisoribus judicia,<br class="calibre6"/> et mallei percutientes stultorum corporibus.</div>
</div><div class="calibre5" id="calibre_pb_19"></div></body></html>
