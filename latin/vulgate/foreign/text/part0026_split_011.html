<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a><div class="poetry"> <span id="x11_1" class="vn">1</span> Sapientia humiliati exaltabit caput illius,<br class="calibre6"/> et in medio magnatorum consedere illum faciet.<br class="calibre6"/>
<span id="x11_2" class="vn">2</span> Non laudes virum in specie sua,<br class="calibre6"/> neque spernas hominem in visu suo.<br class="calibre6"/>
<span id="x11_3" class="vn">3</span> Brevis in volatilibus est apis,<br class="calibre6"/> et initium dulcoris habet fructus illius.<br class="calibre6"/>
<span id="x11_4" class="vn">4</span> In vestitu ne glorieris umquam,<br class="calibre6"/> nec in die honoris tui extollaris :<br class="calibre6"/> quoniam mirabilia opera Altissimi solius,<br class="calibre6"/> et gloriosa, et absconsa, et invisa opera illius.<br class="calibre6"/>
<span id="x11_5" class="vn">5</span> Multi tyranni sederunt in throno :<br class="calibre6"/> et insuspicabilis portavit diadema.<br class="calibre6"/>
<span id="x11_6" class="vn">6</span> Multi potentes oppressi sunt valide,<br class="calibre6"/> et gloriosi traditi sunt in manus alterorum.<br class="calibre6"/>
<span id="x11_7" class="vn">7</span> Priusquam interroges, ne vituperes quemquam :<br class="calibre6"/> et cum interrogaveris, corripe juste.</div><br class="calibre6"/><br class="calibre6"/>
<div class="poetry"><span id="x11_8" class="vn">8</span> Priusquam audias, ne respondeas verbum :<br class="calibre6"/> et in medio sermonum ne adjicias loqui.<br class="calibre6"/>
<span id="x11_9" class="vn">9</span> De ea re quæ te non molestat, ne certeris :<br class="calibre6"/> et in judicio peccantium ne consistas.<br class="calibre6"/>
<span id="x11_10" class="vn">10</span> Fili, ne in multis sint actus tui :<br class="calibre6"/> et si dives fueris, non eris immunis a delicto.<br class="calibre6"/> Si enim secutus fueris, non apprehendes :<br class="calibre6"/> et non effugies, si præcucurreris.<br class="calibre6"/>
<span id="x11_11" class="vn">11</span> Est homo laborans et festinans, et dolens :<br class="calibre6"/> impius, et tanto magis non abundabit.<br class="calibre6"/>
<span id="x11_12" class="vn">12</span> Est homo marcidus egens recuperatione,<br class="calibre6"/> plus deficiens virtute, et abundans paupertate :<br class="calibre6"/>
<span id="x11_13" class="vn">13</span> et oculus Dei respexit illum in bono,<br class="calibre6"/> et erexit eum ab humilitate ipsius, et exaltavit caput ejus :<br class="calibre6"/> et mirati sunt in illo multi, et honoraverunt Deum.</div><br class="calibre6"/><br class="calibre6"/>
<div class="poetry"><span id="x11_14" class="vn">14</span> Bona et mala, vita et mors,<br class="calibre6"/> paupertas et honestas, a Deo sunt :<br class="calibre6"/>
<span id="x11_15" class="vn">15</span> sapientia, et disciplina, et scientia legis, apud Deum :<br class="calibre6"/> dilectio, et viæ bonorum, apud ipsum.<br class="calibre6"/>
<span id="x11_16" class="vn">16</span> Error et tenebræ peccatoribus concreata sunt :<br class="calibre6"/> qui autem exsultant in malis consenescunt in malo.<br class="calibre6"/>
<span id="x11_17" class="vn">17</span> Datio Dei permanet justis,<br class="calibre6"/> et profectus illius successus habebit in æternum.<br class="calibre6"/>
<span id="x11_18" class="vn">18</span> Est qui locupletatur parce agendo,<br class="calibre6"/> et hæc est pars mercedis illius.<br class="calibre6"/>
<span id="x11_19" class="vn">19</span> In eo quod dicit : Inveni requiem mihi,<br class="calibre6"/> et nunc manducabo de bonis meis solus :<br class="calibre6"/>
<span id="x11_20" class="vn">20</span> et nescit quod tempus præteriet, et mors appropinquet,<br class="calibre6"/> et relinquat omnia aliis, et morietur.<br class="calibre6"/>
<span id="x11_21" class="vn">21</span> Sta in testamento tuo, et in illo colloquere,<br class="calibre6"/> et in opere mandatorum tuorum veterasce.<br class="calibre6"/>
<span id="x11_22" class="vn">22</span> Ne manseris in operibus peccatorum :<br class="calibre6"/> confide autem in Deo, et mane in loco tuo.<br class="calibre6"/>
<span id="x11_23" class="vn">23</span> Facile est enim in oculis Dei<br class="calibre6"/> subito honestare pauperem.<br class="calibre6"/>
<span id="x11_24" class="vn">24</span> Benedictio Dei in mercedem justi festinat,<br class="calibre6"/> et in hora veloci processus illius fructificat.<br class="calibre6"/>
<span id="x11_25" class="vn">25</span> Ne dicas : Quid est mihi opus ?<br class="calibre6"/> et quæ erunt mihi ex hoc bona ?<br class="calibre6"/>
<span id="x11_26" class="vn">26</span> Ne dicas : Sufficiens mihi sum :<br class="calibre6"/> et quid ex hoc pessimabor ?<br class="calibre6"/>
<span id="x11_27" class="vn">27</span> In die bonorum ne immemor sis malorum,<br class="calibre6"/> et in die malorum ne immemor sis bonorum :<br class="calibre6"/>
<span id="x11_28" class="vn">28</span> quoniam facile est coram Deo in die obitus<br class="calibre6"/> retribuere unicuique secundum vias suas.<br class="calibre6"/>
<span id="x11_29" class="vn">29</span> Malitia horæ oblivionem facit luxuriæ magnæ,<br class="calibre6"/> et in fine hominis denudatio operum illius.<br class="calibre6"/>
<span id="x11_30" class="vn">30</span> Ante mortem ne laudes hominem quemquam :<br class="calibre6"/> quoniam in filiis suis agnoscitur vir.</div><br class="calibre6"/><br class="calibre6"/>
<div class="poetry"><span id="x11_31" class="vn">31</span> Non omnem hominem inducas in domum tuam :<br class="calibre6"/> multæ enim sunt insidiæ dolosi.<br class="calibre6"/>
<span id="x11_32" class="vn">32</span> Sicut enim eructant præcordia fœtentium,<br class="calibre6"/> et sicut perdix inducitur in caveam, et ut caprea in laqueum :<br class="calibre6"/> sic et cor superborum,<br class="calibre6"/> et sicut prospector videns casum proximi sui.<br class="calibre6"/>
<span id="x11_33" class="vn">33</span> Bona enim in mala convertens insidiatur,<br class="calibre6"/> et in electis imponet maculam.<br class="calibre6"/>
<span id="x11_34" class="vn">34</span> A scintilla una augetur ignis,<br class="calibre6"/> et ab uno doloso augetur sanguis :<br class="calibre6"/> homo vero peccator sanguini insidiatur.<br class="calibre6"/>
<span id="x11_35" class="vn">35</span> Attende tibi a pestifero, fabricat enim mala,<br class="calibre6"/> ne inducat super te subsannationem in perpetuum.<br class="calibre6"/>
<span id="x11_36" class="vn">36</span> Admitte ad te alienigenam :<br class="calibre6"/> et subvertet te in turbine,<br class="calibre6"/> et abalienabit te a tuis propriis.</div>
</div><div class="calibre5" id="calibre_pb_11"></div></body></html>
