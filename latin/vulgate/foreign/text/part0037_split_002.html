<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jonas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Et præparavit Dominus piscem grandem ut deglutiret Jonam : et erat Jonas in ventre piscis tribus diebus et tribus noctibus.
<span id="x2_2" class="vn">2</span> Et oravit Jonas ad Dominum Deum suum de ventre piscis,
<span id="x2_3" class="vn">3</span> et dixit : <div class="poetry">Clamavi de tribulatione mea ad Dominum,<br class="calibre6"/> et exaudivit me ;<br class="calibre6"/> de ventre inferi clamavi,<br class="calibre6"/> et exaudisti vocem meam.<br class="calibre6"/>
<span id="x2_4" class="vn">4</span> Et projecisti me in profundum in corde maris,<br class="calibre6"/> et flumen circumdedit me :<br class="calibre6"/> omnes gurgites tui, et fluctus tui super me transierunt.<br class="calibre6"/>
<span id="x2_5" class="vn">5</span> Et ego dixi :<br class="calibre6"/> Abjectus sum a conspectu oculorum tuorum ;<br class="calibre6"/> verumtamen rursus videbo templum sanctum tuum.<br class="calibre6"/>
<span id="x2_6" class="vn">6</span> Circumdederunt me aquæ usque ad animam :<br class="calibre6"/> abyssus vallavit me,<br class="calibre6"/> pelagus operuit caput meum.<br class="calibre6"/>
<span id="x2_7" class="vn">7</span> Ad extrema montium descendi ;<br class="calibre6"/> terræ vectes concluserunt me in æternum :<br class="calibre6"/> et sublevabis de corruptione vitam meam, Domine Deus meus.<br class="calibre6"/>
<span id="x2_8" class="vn">8</span> Cum angustiaretur in me anima mea,<br class="calibre6"/> Domini recordatus sum :<br class="calibre6"/> ut veniat ad te oratio mea,<br class="calibre6"/> ad templum sanctum tuum.<br class="calibre6"/>
<span id="x2_9" class="vn">9</span> Qui custodiunt vanitates frustra,<br class="calibre6"/> misericordiam suam derelinquunt.<br class="calibre6"/>
<span id="x2_10" class="vn">10</span> Ego autem in voce laudis immolabo tibi :<br class="calibre6"/> quæcumque vovi, reddam pro salute Domino.</div>
<span id="x2_11" class="vn">11</span> Et dixit Dominus pisci, et evomuit Jonam in aridam.
</div><div class="calibre5" id="calibre_pb_2"></div></body></html>
