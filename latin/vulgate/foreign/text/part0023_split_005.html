<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiastes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a><div class="poetry"> <span id="x5_1" class="vn">1</span> Ne temere quid loquaris,<br class="calibre6"/> neque cor tuum sit velox ad proferendum sermonem coram Deo.<br class="calibre6"/> Deus enim in cælo, et tu super terram ;<br class="calibre6"/> idcirco sint pauci sermones tui.<br class="calibre6"/>
<span id="x5_2" class="vn">2</span> Multas curas sequuntur somnia,<br class="calibre6"/> et in multis sermonibus invenietur stultitia.<br class="calibre6"/>
<span id="x5_3" class="vn">3</span> Si quid vovisti Deo,<br class="calibre6"/> ne moreris reddere :<br class="calibre6"/> displicet enim ei infidelis et stulta promissio,<br class="calibre6"/> sed quodcumque voveris redde :<br class="calibre6"/>
<span id="x5_4" class="vn">4</span> multoque melius est non vovere,<br class="calibre6"/> quam post votum promissa non reddere.<br class="calibre6"/>
<span id="x5_5" class="vn">5</span> Ne dederis os tuum ut peccare facias carnem tuam,<br class="calibre6"/> neque dicas coram angelo :<br class="calibre6"/> Non est providentia :<br class="calibre6"/> ne forte iratus Deus contra sermones tuos<br class="calibre6"/> dissipet cuncta opera manuum tuarum.<br class="calibre6"/>
<span id="x5_6" class="vn">6</span> Ubi multa sunt somnia,<br class="calibre6"/> plurimæ sunt vanitates, et sermones innumeri ;<br class="calibre6"/> tu vero Deum time.</div><br class="calibre6"/><br class="calibre6"/>
<div class="poetry"><span id="x5_7" class="vn">7</span> Si videris calumnias egenorum, et violenta judicia,<br class="calibre6"/> et subverti justitiam in provincia,<br class="calibre6"/> non mireris super hoc negotio :<br class="calibre6"/> quia excelso excelsior est alius,<br class="calibre6"/> et super hos quoque eminentiores sunt alii ;<br class="calibre6"/>
<span id="x5_8" class="vn">8</span> et insuper universæ terræ rex imperat servienti.<br class="calibre6"/>
<span id="x5_9" class="vn">9</span> Avarus non implebitur pecunia,<br class="calibre6"/> et qui amat divitias fructum non capiet ex eis ;<br class="calibre6"/> et hoc ergo vanitas.<br class="calibre6"/>
<span id="x5_10" class="vn">10</span> Ubi multæ sunt opes,<br class="calibre6"/> multi et qui comedunt eas.<br class="calibre6"/> Et quid prodest possessori,<br class="calibre6"/> nisi quod cernit divitias oculis suis ?<br class="calibre6"/>
<span id="x5_11" class="vn">11</span> Dulcis est somnus operanti,<br class="calibre6"/> sive parum sive multum comedat ;<br class="calibre6"/> saturitas autem divitis non sinit eum dormire.</div><br class="calibre6"/><br class="calibre6"/>
<div class="poetry"><span id="x5_12" class="vn">12</span> Est et alia infirmitas pessima quam vidi sub sole :<br class="calibre6"/> divitiæ conservatæ in malum domini sui.<br class="calibre6"/>
<span id="x5_13" class="vn">13</span> Pereunt enim in afflictione pessima :<br class="calibre6"/> generavit filium qui in summa egestate erit.<br class="calibre6"/>
<span id="x5_14" class="vn">14</span> Sicut egressus est nudus de utero matris suæ, sic revertetur,<br class="calibre6"/> et nihil auferet secum de labore suo.<br class="calibre6"/>
<span id="x5_15" class="vn">15</span> Miserabilis prorsus infirmitas :<br class="calibre6"/> quomodo venit, sic revertetur.<br class="calibre6"/> Quid ergo prodest ei quod laboravit in ventum ?<br class="calibre6"/>
<span id="x5_16" class="vn">16</span> cunctis diebus vitæ suæ comedit in tenebris,<br class="calibre6"/> et in curis multis, et in ærumna atque tristitia.</div><br class="calibre6"/><br class="calibre6"/>
<div class="poetry"><span id="x5_17" class="vn">17</span> Hoc itaque visum est mihi bonum,<br class="calibre6"/> ut comedat quis et bibat,<br class="calibre6"/> et fruatur lætitia ex labore suo<br class="calibre6"/> quo laboravit ipse sub sole,<br class="calibre6"/> numero dierum vitæ suæ<br class="calibre6"/> quos dedit ei Deus ;<br class="calibre6"/> et hæc est pars illius.<br class="calibre6"/>
<span id="x5_18" class="vn">18</span> Et omni homini cui dedit Deus divitias atque substantiam,<br class="calibre6"/> potestatemque ei tribuit ut comedat ex eis,<br class="calibre6"/> et fruatur parte sua, et lætetur de labore suo :<br class="calibre6"/> hoc est donum Dei.<br class="calibre6"/>
<span id="x5_19" class="vn">19</span> Non enim satis recordabitur dierum vitæ suæ,<br class="calibre6"/> eo quod Deus occupet deliciis cor ejus.</div>
</div><div class="calibre5" id="calibre_pb_5"></div></body></html>
