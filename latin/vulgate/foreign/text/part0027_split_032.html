<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c32" id="c32"><span class="chapter-num">32</span></a><div class="poetry"> <span id="x32_1" class="vn">1</span> Ecce in justitia regnabit rex,<br class="calibre6"/> et principes in judicio præerunt.<br class="calibre6"/>
<span id="x32_2" class="vn">2</span> Et erit vir sicut qui absconditur a vento,<br class="calibre6"/> et celat se a tempestate ;<br class="calibre6"/> sicut rivi aquarum in siti,<br class="calibre6"/> et umbra petræ prominentis in terra deserta.<br class="calibre6"/>
<span id="x32_3" class="vn">3</span> Non caligabunt oculi videntium,<br class="calibre6"/> et aures audientium diligenter auscultabunt.<br class="calibre6"/>
<span id="x32_4" class="vn">4</span> Et cor stultorum intelliget scientiam,<br class="calibre6"/> et lingua balborum velociter loquetur et plane.<br class="calibre6"/>
<span id="x32_5" class="vn">5</span> Non vocabitur ultra is qui insipiens est, princeps,<br class="calibre6"/> neque fraudulentus appellabitur major ;<br class="calibre6"/>
<span id="x32_6" class="vn">6</span> stultus enim fatua loquetur,<br class="calibre6"/> et cor ejus faciet iniquitatem,<br class="calibre6"/> ut perficiat simulationem,<br class="calibre6"/> et loquatur ad Dominum fraudulenter,<br class="calibre6"/> et vacuam faciat animam esurientis,<br class="calibre6"/> et potum sitienti auferat.<br class="calibre6"/>
<span id="x32_7" class="vn">7</span> Fraudulenti vasa pessima sunt ;<br class="calibre6"/> ipse enim cogitationes concinnavit<br class="calibre6"/> ad perdendos mites in sermone mendacii,<br class="calibre6"/> cum loqueretur pauper judicium.<br class="calibre6"/>
<span id="x32_8" class="vn">8</span> Princeps vero ea quæ digna sunt principe cogitabit,<br class="calibre6"/> et ipse super duces stabit.</div><br class="calibre6"/><br class="calibre6"/>
<div class="poetry"><span id="x32_9" class="vn">9</span> Mulieres opulentæ, surgite,<br class="calibre6"/> et audite vocem meam ;<br class="calibre6"/> filiæ confidentes,<br class="calibre6"/> percipite auribus eloquium meum.<br class="calibre6"/>
<span id="x32_10" class="vn">10</span> Post dies enim et annum,<br class="calibre6"/> vos conturbabimini confidentes ;<br class="calibre6"/> consummata est enim vindemia,<br class="calibre6"/> collectio ultra non veniet.<br class="calibre6"/>
<span id="x32_11" class="vn">11</span> Obstupescite, opulentæ ;<br class="calibre6"/> conturbamini, confidentes :<br class="calibre6"/> exuite vos et confundimini ;<br class="calibre6"/> accingite lumbos vestros.<br class="calibre6"/>
<span id="x32_12" class="vn">12</span> Super ubera plangite,<br class="calibre6"/> super regione desiderabili,<br class="calibre6"/> super vinea fertili.<br class="calibre6"/>
<span id="x32_13" class="vn">13</span> Super humum populi mei<br class="calibre6"/> spinæ et vepres ascendent :<br class="calibre6"/> quanto magis super omnes domos gaudii<br class="calibre6"/> civitatis exultantis !<br class="calibre6"/>
<span id="x32_14" class="vn">14</span> Domus enim dimissa est,<br class="calibre6"/> multitudo urbis relicta est,<br class="calibre6"/> tenebræ et palpatio<br class="calibre6"/> factæ sunt super speluncas usque in æternum ;<br class="calibre6"/> gaudium onagrorum,<br class="calibre6"/> pascua gregum.<br class="calibre6"/>
<span id="x32_15" class="vn">15</span> Donec effundatur super nos<br class="calibre6"/> spiritus de excelso,<br class="calibre6"/> et erit desertum in carmel,<br class="calibre6"/> et carmel in saltum reputabitur.<br class="calibre6"/>
<span id="x32_16" class="vn">16</span> Et habitabit in solitudine judicium,<br class="calibre6"/> et justitia in carmel sedebit.<br class="calibre6"/>
<span id="x32_17" class="vn">17</span> Et erit opus justitiæ pax,<br class="calibre6"/> et cultus justitiæ silentium,<br class="calibre6"/> et securitas usque in sempiternum.<br class="calibre6"/>
<span id="x32_18" class="vn">18</span> Et sedebit populus meus in pulchritudine pacis,<br class="calibre6"/> et in tabernaculis fiduciæ,<br class="calibre6"/> et in requie opulenta.<br class="calibre6"/>
<span id="x32_19" class="vn">19</span> Grando autem in descensione saltus,<br class="calibre6"/> et humilitate humiliabitur civitas.<br class="calibre6"/>
<span id="x32_20" class="vn">20</span> Beati qui seminatis super omnes aquas,<br class="calibre6"/> immittentes pedem bovis et asini.</div>
</div><div class="calibre5" id="calibre_pb_32"></div></body></html>
