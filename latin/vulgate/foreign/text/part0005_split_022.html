<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Deuteronomium - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c22" id="c22"><span class="chapter-num">22</span></a> <span id="x22_1" class="vn">1</span> Non videbis bovem fratris tui, aut ovem errantem, et præteribis : sed reduces fratri tuo,
<span id="x22_2" class="vn">2</span> etiamsi non est propinquus frater tuus, nec nosti eum : duces in domum tuam, et erunt apud te quamdiu quærat ea frater tuus, et recipiat.
<span id="x22_3" class="vn">3</span> Similiter facies de asino, et de vestimento, et de omni re fratris tui, quæ perierit : si inveneris eam, ne negligas quasi alienam.
<span id="x22_4" class="vn">4</span> Si videris asinum fratris tui aut bovem cecidisse in via, non despicies, sed sublevabis cum eo.<br class="calibre6"/><br class="calibre6"/>
<span id="x22_5" class="vn">5</span> Non induetur mulier veste virili, nec vir utetur veste feminea : abominabilis enim apud Deum est qui facit hæc.
<span id="x22_6" class="vn">6</span> Si ambulans per viam, in arbore vel in terra nidum avis inveneris, et matrem pullis vel ovis desuper incubantem : non tenebis eam cum filiis,
<span id="x22_7" class="vn">7</span> sed abire patieris, captos tenens filios : ut bene sit tibi, et longo vivas tempore.
<span id="x22_8" class="vn">8</span> Cum ædificaveris domum novam, facies murum tecti per circuitum : ne effundatur sanguis in domo tua, et sis reus labente alio, et in præceps ruente.
<span id="x22_9" class="vn">9</span> Non seres vineam tuam altero semine : ne et sementis quam sevisti, et quæ nascuntur ex vinea, pariter sanctificentur.
<span id="x22_10" class="vn">10</span> Non arabis in bove simul et asino.
<span id="x22_11" class="vn">11</span> Non indueris vestimento, quod ex lana linoque contextum est.
<span id="x22_12" class="vn">12</span> Funiculos in fimbriis facies per quatuor angulos pallii tui, quo operieris.<br class="calibre6"/><br class="calibre6"/>
<span id="x22_13" class="vn">13</span> Si duxerit vir uxorem, et postea odio habuerit eam,
<span id="x22_14" class="vn">14</span> quæsieritque occasiones quibus dimittat eam, objiciens ei nomen pessimum, et dixerit : Uxorem hanc accepi, et ingressus ad eam non inveni virginem :
<span id="x22_15" class="vn">15</span> tollent eam pater et mater ejus, et ferent secum signa virginitatis ejus ad seniores urbis qui in porta sunt :
<span id="x22_16" class="vn">16</span> et dicet pater : Filiam meam dedi huic uxorem : quam quia odit,
<span id="x22_17" class="vn">17</span> imponit ei nomen pessimum, ut dicat : Non inveni filiam tuam virginem : et ecce hæc sunt signa virginitatis filiæ meæ. Expandent vestimentum coram senioribus civitatis :
<span id="x22_18" class="vn">18</span> apprehendentque senes urbis illius virum, et verberabunt illum,
<span id="x22_19" class="vn">19</span> condemnantes insuper centum siclis argenti, quos dabit patri puellæ, quoniam diffamavit nomen pessimum super virginem Israël : habebitque eam uxorem, et non poterit dimittere eam omnibus diebus vitæ suæ.
<span id="x22_20" class="vn">20</span> Quod si verum est quod objicit, et non est in puella inventa virginitas,
<span id="x22_21" class="vn">21</span> ejicient eam extra fores domus patris sui, et lapidibus obruent viri civitatis illius, et morietur : quoniam fecit nefas in Israël, ut fornicaretur in domo patris sui : et auferes malum de medio tui.
<span id="x22_22" class="vn">22</span> Si dormierit vir cum uxore alterius, uterque morietur, id est, adulter et adultera : et auferes malum de Israël.<br class="calibre6"/><br class="calibre6"/>
<span id="x22_23" class="vn">23</span> Si puellam virginem desponderit vir, et invenerit eam aliquis in civitate, et concubuerit cum ea,
<span id="x22_24" class="vn">24</span> educes utrumque ad portam civitatis illius, et lapidibus obruentur : puella, quia non clamavit, cum esset in civitate : vir, quia humiliavit uxorem proximi sui : et auferes malum de medio tui.
<span id="x22_25" class="vn">25</span> Sin autem in agro repererit vir puellam, quæ desponsata est, et apprehendens concubuerit cum ea, ipse morietur solus :
<span id="x22_26" class="vn">26</span> puella nihil patietur, nec est rea mortis : quoniam sicut latro consurgit contra fratrem suum, et occidit animam ejus, ita et puella perpessa est.
<span id="x22_27" class="vn">27</span> Sola erat in agro : clamavit, et nullus affuit qui liberaret eam.
<span id="x22_28" class="vn">28</span> Si invenerit vir puellam virginem, quæ non habet sponsum, et apprehendens concubuerit cum illa, et res ad judicium venerit :
<span id="x22_29" class="vn">29</span> dabit qui dormivit cum ea, patri puellæ quinquaginta siclos argenti, et habebit eam uxorem, quia humiliavit illam : non poterit dimittere eam cunctis diebus vitæ suæ.
<span id="x22_30" class="vn">30</span> Non accipiet homo uxorem patris sui, nec revelabit operimentum ejus.
</div><div class="calibre5" id="calibre_pb_22"></div></body></html>
