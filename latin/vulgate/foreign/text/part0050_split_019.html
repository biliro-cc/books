<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c19" id="c19"><span class="chapter-num">19</span></a> <span id="x19_1" class="vn">1</span> Tunc ergo apprehendit Pilatus Jesum, et flagellavit.
<span id="x19_2" class="vn">2</span> Et milites plectentes coronam de spinis, imposuerunt capiti ejus : et veste purpurea circumdederunt eum.
<span id="x19_3" class="vn">3</span> Et veniebant ad eum, et dicebant : Ave, rex Judæorum : et dabant ei alapas.
<span id="x19_4" class="vn">4</span> Exivit ergo iterum Pilatus foras, et dicit eis : Ecce adduco vobis eum foras, ut cognoscatis quia nullam invenio in eo causam.
<span id="x19_5" class="vn">5</span> (Exivit ergo Jesus portans coronam spineam, et purpureum vestimentum.) Et dicit eis : Ecce homo.
<span id="x19_6" class="vn">6</span> Cum ergo vidissent eum pontifices et ministri, clamabant, dicentes : Crucifige, crucifige eum. Dicit eis Pilatus : Accipite eum vos, et crucifigite : ego enim non invenio in eo causam.<br class="calibre6"/><br class="calibre6"/>
<span id="x19_7" class="vn">7</span> Responderunt ei Judæi : Nos legem habemus, et secundum legem debet mori, quia Filium Dei se fecit.
<span id="x19_8" class="vn">8</span> Cum ergo audisset Pilatus hunc sermonem, magis timuit.
<span id="x19_9" class="vn">9</span> Et ingressus est prætorium iterum : et dixit ad Jesum : Unde es tu ? Jesus autem responsum non dedit ei.
<span id="x19_10" class="vn">10</span> Dicit ergo ei Pilatus : Mihi non loqueris ? nescis quia potestatem habeo crucifigere te, et potestatem habeo dimittere te ?
<span id="x19_11" class="vn">11</span> Respondit Jesus : Non haberes potestatem adversum me ullam, nisi tibi datum esset desuper. Propterea qui me tradidit tibi, majus peccatum habet.
<span id="x19_12" class="vn">12</span> Et exinde quærebat Pilatus dimittere eum. Judæi autem clamabant dicentes : Si hunc dimittis, non es amicus Cæsaris. Omnis enim qui se regem facit, contradicit Cæsari.<br class="calibre6"/><br class="calibre6"/>
<span id="x19_13" class="vn">13</span> Pilatus autem cum audisset hos sermones, adduxit foras Jesum : et sedit pro tribunali, in loco qui dicitur Lithostrotos, hebraice autem Gabbatha.
<span id="x19_14" class="vn">14</span> Erat autem parasceve Paschæ, hora quasi sexta, et dicit Judæis : Ecce rex vester.
<span id="x19_15" class="vn">15</span> Illi autem clamabant : Tolle, tolle, crucifige eum. Dicit eis Pilatus : Regem vestrum crucifigam ? Responderunt pontifices : Non habemus regem, nisi Cæsarem.
<span id="x19_16" class="vn">16</span> Tunc ergo tradidit eis illum ut crucifigeretur. Susceperunt autem Jesum, et eduxerunt.<br class="calibre6"/><br class="calibre6"/>
<span id="x19_17" class="vn">17</span> Et bajulans sibi crucem exivit in eum, qui dicitur Calvariæ locum, hebraice autem Golgotha :
<span id="x19_18" class="vn">18</span> ubi crucifixerunt eum, et cum eo alios duos hinc et hinc, medium autem Jesum.
<span id="x19_19" class="vn">19</span> Scripsit autem et titulum Pilatus, et posuit super crucem. Erat autem scriptum : Jesus Nazarenus, Rex Judæorum.
<span id="x19_20" class="vn">20</span> Hunc ergo titulum multi Judæorum legerunt : quia prope civitatem erat locus, ubi crucifixus est Jesus, et erat scriptum hebraice, græce, et latine.
<span id="x19_21" class="vn">21</span> Dicebant ergo Pilato pontifices Judæorum : Noli scribere : Rex Judæorum : sed quia ipse dixit : Rex sum Judæorum.
<span id="x19_22" class="vn">22</span> Respondit Pilatus : Quod scripsi, scripsi.
<span id="x19_23" class="vn">23</span> Milites ergo cum crucifixissent eum, acceperunt vestimenta ejus (et fecerunt quatuor partes, unicuique militi partem) et tunicam. Erat autem tunica inconsutilis, desuper contexta per totum.
<span id="x19_24" class="vn">24</span> Dixerunt ergo ad invicem : Non scindamus eam, sed sortiamur de illa cujus sit. Ut Scriptura impleretur, dicens : Partiti sunt vestimenta mea sibi : et in vestem meam miserunt sortem. Et milites quidem hæc fecerunt.<br class="calibre6"/><br class="calibre6"/>
<span id="x19_25" class="vn">25</span> Stabant autem juxta crucem Jesu mater ejus, et soror matris ejus, Maria Cleophæ, et Maria Magdalene.
<span id="x19_26" class="vn">26</span> Cum vidisset ergo Jesus matrem, et discipulum stantem, quem diligebat, dicit matri suæ : Mulier, ecce filius tuus.
<span id="x19_27" class="vn">27</span> Deinde dicit discipulo : Ecce mater tua. Et ex illa hora accepit eam discipulus in sua.
<span id="x19_28" class="vn">28</span> Postea sciens Jesus quia omnia consummata sunt, ut consummaretur Scriptura, dixit : Sitio.
<span id="x19_29" class="vn">29</span> Vas ergo erat positum aceto plenum. Illi autem spongiam plenam aceto, hyssopo circumponentes, obtulerunt ori ejus.
<span id="x19_30" class="vn">30</span> Cum ergo accepisset Jesus acetum, dixit : Consummatum est. Et inclinato capite tradidit spiritum.<br class="calibre6"/><br class="calibre6"/>
<span id="x19_31" class="vn">31</span> Judæi ergo (quoniam parasceve erat) ut non remanerent in cruce corpora sabbato (erat enim magnus dies ille sabbati), rogaverunt Pilatum ut frangerentur eorum crura, et tollerentur.
<span id="x19_32" class="vn">32</span> Venerunt ergo milites : et primi quidem fregerunt crura, et alterius, qui crucifixus est cum eo.
<span id="x19_33" class="vn">33</span> Ad Jesum autem cum venissent, ut viderunt eum jam mortuum, non fregerunt ejus crura,
<span id="x19_34" class="vn">34</span> sed unus militum lancea latus ejus aperuit, et continuo exivit sanguis et aqua.
<span id="x19_35" class="vn">35</span> Et qui vidit, testimonium perhibuit : et verum est testimonium ejus. Et ille scit quia vera dicit : ut et vos credatis.
<span id="x19_36" class="vn">36</span> Facta sunt enim hæc ut Scriptura impleretur : Os non comminuetis ex eo.
<span id="x19_37" class="vn">37</span> Et iterum alia Scriptura dicit : Videbunt in quem transfixerunt.<br class="calibre6"/><br class="calibre6"/>
<span id="x19_38" class="vn">38</span> Post hæc autem rogavit Pilatum Joseph ab Arimathæa (eo quod esset discipulus Jesu, occultus autem propter metum Judæorum), ut tolleret corpus Jesu. Et permisit Pilatus. Venit ergo, et tulit corpus Jesu.
<span id="x19_39" class="vn">39</span> Venit autem et Nicodemus, qui venerat ad Jesum nocte primum, ferens mixturam myrrhæ et aloës, quasi libras centum.
<span id="x19_40" class="vn">40</span> Acceperunt ergo corpus Jesu, et ligaverunt illud linteis cum aromatibus, sicut mos est Judæis sepelire.
<span id="x19_41" class="vn">41</span> Erat autem in loco, ubi crucifixus est, hortus : et in horto monumentum novum, in quo nondum quisquam positus erat.
<span id="x19_42" class="vn">42</span> Ibi ergo propter parasceven Judæorum, quia juxta erat monumentum, posuerunt Jesum.
</div><div class="calibre5" id="calibre_pb_19"></div></body></html>
