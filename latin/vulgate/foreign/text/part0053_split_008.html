<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> De iis autem quæ idolis sacrificantur, scimus quia omnes scientiam habemus. Scientia inflat, caritas vero ædificat.
<span id="x8_2" class="vn">2</span> Si quis autem se existimat scire aliquid, nondum cognovit quemadmodum oporteat eum scire.
<span id="x8_3" class="vn">3</span> Si quis autem diligit Deum, hic cognitus est ab eo.
<span id="x8_4" class="vn">4</span> De escis autem quæ idolis immolantur, scimus quia nihil est idolum in mundo, et quod nullus est Deus, nisi unus.
<span id="x8_5" class="vn">5</span> Nam etsi sunt qui dicantur dii sive in cælo, sive in terra (siquidem sunt dii multi, et domini multi) :
<span id="x8_6" class="vn">6</span> nobis tamen unus est Deus, Pater, ex quo omnia, et nos in illum : et unus Dominus Jesus Christus, per quem omnia, et nos per ipsum.
<span id="x8_7" class="vn">7</span> Sed non in omnibus est scientia. Quidam autem cum conscientia usque nunc idoli, quasi idolothytum manducant : et conscientia ipsorum cum sit infirma, polluitur.
<span id="x8_8" class="vn">8</span> Esca autem nos non commendat Deo. Neque enim si manducaverimus, abundabimus : neque si non manducaverimus, deficiemus.
<span id="x8_9" class="vn">9</span> Videte autem ne forte hæc licentia vestra offendiculum fiat infirmis.
<span id="x8_10" class="vn">10</span> Si enim quis viderit eum, qui habet scientiam, in idolio recumbentem : nonne conscientia ejus, cum sit infirma, ædificabitur ad manducandum idolothyta ?
<span id="x8_11" class="vn">11</span> Et peribit infirmus in tua scientia, frater, propter quem Christus mortuus est ?
<span id="x8_12" class="vn">12</span> Sic autem peccantes in fratres, et percutientes conscientiam eorum infirmam, in Christum peccatis.
<span id="x8_13" class="vn">13</span> Quapropter si esca scandalizat fratrem meum, non manducabo carnem in æternum, ne fratrem meum scandalizem.
</div><div class="calibre5" id="calibre_pb_8"></div></body></html>
