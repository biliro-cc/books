<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Psalmus ipsi David. <div class="poetry">Ad te, Domine, clamabo ; Deus meus, ne sileas a me :<br class="calibre6"/> nequando taceas a me, et assimilabor descendentibus in lacum.<br class="calibre6"/>
<span id="x27_2" class="vn">2</span> Exaudi, Domine, vocem deprecationis meæ dum oro ad te ;<br class="calibre6"/> dum extollo manus meas ad templum sanctum tuum.<br class="calibre6"/>
<span id="x27_3" class="vn">3</span> Ne simul trahas me cum peccatoribus,<br class="calibre6"/> et cum operantibus iniquitatem ne perdas me ;<br class="calibre6"/> qui loquuntur pacem cum proximo suo,<br class="calibre6"/> mala autem in cordibus eorum.<br class="calibre6"/>
<span id="x27_4" class="vn">4</span> Da illis secundum opera eorum,<br class="calibre6"/> et secundum nequitiam adinventionum ipsorum.<br class="calibre6"/> Secundum opera manuum eorum tribue illis ;<br class="calibre6"/> redde retributionem eorum ipsis.<br class="calibre6"/>
<span id="x27_5" class="vn">5</span> Quoniam non intellexerunt opera Domini,<br class="calibre6"/> et in opera manuum ejus destrues illos,<br class="calibre6"/> et non ædificabis eos.<br class="calibre6"/>
<span id="x27_6" class="vn">6</span> Benedictus Dominus,<br class="calibre6"/> quoniam exaudivit vocem deprecationis meæ.<br class="calibre6"/>
<span id="x27_7" class="vn">7</span> Dominus adjutor meus et protector meus ;<br class="calibre6"/> in ipso speravit cor meum, et adjutus sum :<br class="calibre6"/> et refloruit caro mea,<br class="calibre6"/> et ex voluntate mea confitebor ei.<br class="calibre6"/>
<span id="x27_8" class="vn">8</span> Dominus fortitudo plebis suæ,<br class="calibre6"/> et protector salvationum christi sui est.<br class="calibre6"/>
<span id="x27_9" class="vn">9</span> Salvum fac populum tuum, Domine, et benedic hæreditati tuæ ;<br class="calibre6"/> et rege eos, et extolle illos usque in æternum.</div>
</div><div class="calibre5" id="calibre_pb_27"></div></body></html>
