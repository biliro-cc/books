<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Machabæorum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Et factum est, postquam percussit Alexander Philippi Macedo, qui primus regnavit in Græcia, egressus de terra Cethim, Darium regem Persarum et Medorum :
<span id="x1_2" class="vn">2</span> constituit prælia multa, et obtinuit omnium munitiones, et interfecit reges terræ,
<span id="x1_3" class="vn">3</span> et pertransiit usque ad fines terræ : et accepit spolia multitudinis gentium, et siluit terra in conspectu ejus.
<span id="x1_4" class="vn">4</span> Et congregavit virtutem, et exercitum fortem nimis : et exaltatum est, et elevatum cor ejus :
<span id="x1_5" class="vn">5</span> et obtinuit regiones gentium, et tyrannos : et facti sunt illi in tributum.
<span id="x1_6" class="vn">6</span> Et post hæc decidit in lectum, et cognovit quia moreretur.
<span id="x1_7" class="vn">7</span> Et vocavit pueros suos nobiles, qui secum erant nutriti a juventute : et divisit illis regnum suum, cum adhuc viveret.
<span id="x1_8" class="vn">8</span> Et regnavit Alexander annis duodecim, et mortuus est.
<span id="x1_9" class="vn">9</span> Et obtinuerunt pueri ejus regnum, unusquisque in loco suo :
<span id="x1_10" class="vn">10</span> et imposuerunt omnes sibi diademata post mortem ejus, et filii eorum post eos annis multis, et multiplicata sunt mala in terra.<br class="calibre6"/><br class="calibre6"/>
<span id="x1_11" class="vn">11</span> Et exiit ex eis radix peccatrix, Antiochus illustris, filius Antiochi regis, qui fuerat Romæ obses : et regnavit in anno centesimo trigesimo septimo regni Græcorum.
<span id="x1_12" class="vn">12</span> In diebus illis, exierunt ex Israël filii iniqui, et suaserunt multis, dicentes : Eamus, et disponamus testamentum cum gentibus, quæ circa nos sunt : quia ex quo recessimus ab eis, invenerunt nos multa mala.
<span id="x1_13" class="vn">13</span> Et bonus visus est sermo in oculis eorum.
<span id="x1_14" class="vn">14</span> Et destinaverunt aliqui de populo, et abierunt ad regem : et dedit illis potestatem ut facerent justitiam gentium.
<span id="x1_15" class="vn">15</span> Et ædificaverunt gymnasium in Jerosolymis secundum leges nationum :
<span id="x1_16" class="vn">16</span> et fecerunt sibi præputia, et recesserunt a testamento sancto, et juncti sunt nationibus, et venundati sunt ut facerent malum.
<span id="x1_17" class="vn">17</span> Et paratum est regnum in conspectu Antiochi, et cœpit regnare in terra Ægypti ut regnaret super duo regna.
<span id="x1_18" class="vn">18</span> Et intravit in Ægyptum in multitudine gravi, in curribus, et elephantis, et equitibus, et copiosa navium multitudine :
<span id="x1_19" class="vn">19</span> et constituit bellum adversus Ptolemæum regem Ægypti, et veritus est Ptolemæus a facie ejus, et fugit, et ceciderunt vulnerati multi.
<span id="x1_20" class="vn">20</span> Et comprehendit civitates munitas in terra Ægypti, et accepit spolia terræ Ægypti.<br class="calibre6"/><br class="calibre6"/>
<span id="x1_21" class="vn">21</span> Et convertit Antiochus, postquam percussit Ægyptum in centesimo et quadragesimo tertio anno : et ascendit ad Israël,
<span id="x1_22" class="vn">22</span> et ascendit Jerosolymam in multitudine gravi.
<span id="x1_23" class="vn">23</span> Et intravit in sanctificationem cum superbia, et accepit altare aureum, et candelabrum luminis, et universa vasa ejus, et mensam propositionis, et libatoria, et phialas, et mortariola aurea, et velum, et coronas, et ornamentum aureum, quod in facie templi erat : et comminuit omnia.
<span id="x1_24" class="vn">24</span> Et accepit argentum, et aurum, et vasa concupiscibilia : et accepit thesauros occultos, quos invenit : et sublatis omnibus, abiit in terram suam.
<span id="x1_25" class="vn">25</span> Et fecit cædem hominum, et locutus est in superbia magna.
<span id="x1_26" class="vn">26</span> Et factus est planctus magnus in Israël, et in omni loco eorum :
<span id="x1_27" class="vn">27</span> et ingemuerunt principes et seniores ; virgines et juvenes infirmati sunt : et speciositas mulierum immutata est.
<span id="x1_28" class="vn">28</span> Omnis maritus sumpsit lamentum, et quæ sedebant in thoro maritali, lugebant :
<span id="x1_29" class="vn">29</span> et commota est terra super habitantes in ea, et universa domus Jacob induit confusionem.<br class="calibre6"/><br class="calibre6"/>
<span id="x1_30" class="vn">30</span> Et post duos annos dierum, misit rex principem tributorum in civitates Juda, et venit Jerusalem cum turba magna.
<span id="x1_31" class="vn">31</span> Et locutus est ad eos verba pacifica in dolo : et crediderunt ei.
<span id="x1_32" class="vn">32</span> Et irruit super civitatem repente, et percussit eam plaga magna, et perdidit populum multum ex Israël.
<span id="x1_33" class="vn">33</span> Et accepit spolia civitatis : et succendit eam igni, et destruxit domos ejus, et muros ejus in circuitu :
<span id="x1_34" class="vn">34</span> et captivas duxerunt mulieres, et natos et pecora possederunt.
<span id="x1_35" class="vn">35</span> Et ædificaverunt civitatem David muro magno et firmo, et turribus firmis, et facta est illis in arcem :
<span id="x1_36" class="vn">36</span> et posuerunt illic gentem peccatricem viros iniquos, et convaluerunt in ea : et posuerunt arma, et escas, et congregaverunt spolia Jerusalem :
<span id="x1_37" class="vn">37</span> et reposuerunt illic : et facti sunt in laqueum magnum.
<span id="x1_38" class="vn">38</span> Et factum est hoc ad insidias sanctificationi, et in diabolum malum in Israël :
<span id="x1_39" class="vn">39</span> et effuderunt sanguinem innocentem per circuitum sanctificationis, et contaminaverunt sanctificationem.
<span id="x1_40" class="vn">40</span> Et fugerunt habitatores Jerusalem propter eos, et facta est habitatio exterorum, et facta est extera semini suo, et nati ejus reliquerunt eam.
<span id="x1_41" class="vn">41</span> Sanctificatio ejus desolata est sicut solitudo ; dies festi ejus conversi sunt in luctum, sabbata ejus in opprobrium, honores ejus in nihilum.
<span id="x1_42" class="vn">42</span> Secundum gloriam ejus multiplicata est ignominia ejus, et sublimitas ejus conversa est in luctum.<br class="calibre6"/><br class="calibre6"/>
<span id="x1_43" class="vn">43</span> Et scripsit rex Antiochus omni regno suo ut esset omnis populus unus : et relinqueret unusquisque legem suam.
<span id="x1_44" class="vn">44</span> Et consenserunt omnes gentes secundum verbum regis Antiochi :
<span id="x1_45" class="vn">45</span> et multi ex Israël consenserunt servituti ejus, et sacrificaverunt idolis, et coinquinaverunt sabbatum.
<span id="x1_46" class="vn">46</span> Et misit rex libros per manus nuntiorum in Jerusalem, et in omnes civitates Juda, ut sequerentur leges gentium terræ,
<span id="x1_47" class="vn">47</span> et prohiberent holocausta et sacrificia, et placationes fieri in templo Dei,
<span id="x1_48" class="vn">48</span> et prohiberent celebrari sabbatum, et dies solemnes :
<span id="x1_49" class="vn">49</span> et jussit coinquinari sancta, et sanctum populum Israël.
<span id="x1_50" class="vn">50</span> Et jussit ædificari aras, et templa, et idola, et immolari carnes suillas, et pecora communia,
<span id="x1_51" class="vn">51</span> et relinquere filios suos incircumcisos, et coinquinari animas eorum in omnibus immundis, et abominationibus, ita ut obliviscerentur legem, et immutarent omnes justificationes Dei :
<span id="x1_52" class="vn">52</span> et quicumque non fecissent secundum verbum regis Antiochi, morerentur.
<span id="x1_53" class="vn">53</span> Secundum omnia verba hæc scripsit omni regno suo : et præposuit principes populo, qui hæc fieri cogerent.
<span id="x1_54" class="vn">54</span> Et jusserunt civitatibus Juda sacrificare.
<span id="x1_55" class="vn">55</span> Et congregati sunt multi de populo ad eos qui dereliquerant legem Domini, et fecerunt mala super terram :
<span id="x1_56" class="vn">56</span> et effugaverunt populum Israël in abditis, et in absconditis fugitivorum locis.<br class="calibre6"/><br class="calibre6"/>
<span id="x1_57" class="vn">57</span> Die quintadecima mensis Casleu, quinto et quadragesimo et centesimo anno, ædificavit rex Antiochus abominandum idolum desolationis super altare Dei, et per universas civitates Juda in circuitu ædificaverunt aras :
<span id="x1_58" class="vn">58</span> et ante januas domorum et in plateis incendebant thura, et sacrificabant :
<span id="x1_59" class="vn">59</span> et libros legis Dei combusserunt igni, scindentes eos :
<span id="x1_60" class="vn">60</span> et apud quemcumque inveniebantur libri testamenti Domini, et quicumque observabat legem Domini, secundum edictum regis trucidabant eum.
<span id="x1_61" class="vn">61</span> In virtute sua faciebant hæc populo Israël, qui inveniebatur in omni mense et mense in civitatibus.
<span id="x1_62" class="vn">62</span> Et quinta et vigesima die mensis sacrificabant super aram, quæ erat contra altare.
<span id="x1_63" class="vn">63</span> Et mulieres, quæ circumcidebant filios suos, trucidabantur secundum jussum regis Antiochi,
<span id="x1_64" class="vn">64</span> et suspendebant pueros a cervicibus per universas domos eorum : et eos, qui circumciderant illos, trucidabant.
<span id="x1_65" class="vn">65</span> Et multi de populo Israël definierunt apud se, ut non manducarent immunda : et elegerunt magis mori, quam cibis coinquinari immundis :
<span id="x1_66" class="vn">66</span> et noluerunt infringere legem Dei sanctam, et trucidati sunt :
<span id="x1_67" class="vn">67</span> et facta est ira magna super populum valde.
</div><div class="calibre5" id="calibre_pb_1"></div></body></html>
