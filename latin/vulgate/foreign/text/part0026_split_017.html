<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c17" id="c17"><span class="chapter-num">17</span></a><div class="poetry"> <span id="x17_1" class="vn">1</span> Deus creavit de terra hominem,<br class="calibre6"/> et secundum imaginem suam fecit illum :<br class="calibre6"/>
<span id="x17_2" class="vn">2</span> et iterum convertit illum in ipsam,<br class="calibre6"/> et secundum se vestivit illum virtute.<br class="calibre6"/>
<span id="x17_3" class="vn">3</span> Numerum dierum et tempus dedit illi,<br class="calibre6"/> et dedit illi potestatem eorum quæ sunt super terram.<br class="calibre6"/>
<span id="x17_4" class="vn">4</span> Posuit timorem illius super omnem carnem,<br class="calibre6"/> et dominatus est bestiarum et volatilium.<br class="calibre6"/>
<span id="x17_5" class="vn">5</span> Creavit ex ipso adjutorium simile sibi :<br class="calibre6"/> consilium, et linguam, et oculos, et aures,<br class="calibre6"/> et cor dedit illis excogitandi,<br class="calibre6"/> et disciplina intellectus replevit illos.<br class="calibre6"/>
<span id="x17_6" class="vn">6</span> Creavit illis scientiam spiritus,<br class="calibre6"/> sensu implevit cor illorum,<br class="calibre6"/> et mala et bona ostendit illis.<br class="calibre6"/>
<span id="x17_7" class="vn">7</span> Posuit oculum suum super corda illorum,<br class="calibre6"/> ostendere illis magnalia operum suorum :<br class="calibre6"/>
<span id="x17_8" class="vn">8</span> ut nomen sanctificationis collaudent,<br class="calibre6"/> et gloriari in mirabilibus illius ;<br class="calibre6"/> ut magnalia enarrent operum ejus.<br class="calibre6"/>
<span id="x17_9" class="vn">9</span> Addidit illis disciplinam,<br class="calibre6"/> et legem vitæ hæreditavit illos.<br class="calibre6"/>
<span id="x17_10" class="vn">10</span> Testamentum æternum constituit cum illis,<br class="calibre6"/> et justitiam et judicia sua ostendit illis.<br class="calibre6"/>
<span id="x17_11" class="vn">11</span> Et magnalia honoris ejus vidit oculus illorum,<br class="calibre6"/> et honorem vocis audierunt aures illorum.<br class="calibre6"/> Et dixit illis : Attendite ab omni iniquo.<br class="calibre6"/>
<span id="x17_12" class="vn">12</span> Et mandavit illis unicuique de proximo suo.<br class="calibre6"/>
<span id="x17_13" class="vn">13</span> Viæ illorum coram ipso sunt semper :<br class="calibre6"/> non sunt absconsæ ab oculis ipsius.<br class="calibre6"/>
<span id="x17_14" class="vn">14</span> In unamquamque gentem præposuit rectorem :<br class="calibre6"/>
<span id="x17_15" class="vn">15</span> et pars Dei Israël facta est manifesta.<br class="calibre6"/>
<span id="x17_16" class="vn">16</span> Et omnia opera illorum velut sol in conspectu Dei :<br class="calibre6"/> et oculi ejus sine intermissione inspicientes in viis eorum.<br class="calibre6"/>
<span id="x17_17" class="vn">17</span> Non sunt absconsa testamenta per iniquitatem illorum,<br class="calibre6"/> et omnes iniquitates eorum in conspectu Dei.<br class="calibre6"/>
<span id="x17_18" class="vn">18</span> Eleemosyna viri quasi signaculum cum ipso,<br class="calibre6"/> et gratiam hominis quasi pupillam conservabit.<br class="calibre6"/>
<span id="x17_19" class="vn">19</span> Et postea resurget,<br class="calibre6"/> et retribuet illis retributionem, unicuique in caput ipsorum,<br class="calibre6"/> et convertet in interiores partes terræ.<br class="calibre6"/>
<span id="x17_20" class="vn">20</span> Pœnitentibus autem dedit viam justitiæ,<br class="calibre6"/> et confirmavit deficientes sustinere,<br class="calibre6"/> et destinavit illis sortem veritatis.</div><br class="calibre6"/><br class="calibre6"/>
<div class="poetry"><span id="x17_21" class="vn">21</span> Convertere ad Dominum, et relinque peccata tua :<br class="calibre6"/>
<span id="x17_22" class="vn">22</span> precare ante faciem Domini, et minue offendicula.<br class="calibre6"/>
<span id="x17_23" class="vn">23</span> Revertere ad Dominum, et avertere ab injustitia tua,<br class="calibre6"/> et nimis odito execrationem :<br class="calibre6"/>
<span id="x17_24" class="vn">24</span> et cognosce justitias et judicia Dei,<br class="calibre6"/> et sta in sorte propositionis, et orationis altissimi Dei.<br class="calibre6"/>
<span id="x17_25" class="vn">25</span> In partes vade sæculi sancti,<br class="calibre6"/> cum vivis et dantibus confessionem Deo.<br class="calibre6"/>
<span id="x17_26" class="vn">26</span> Non demoreris in errore impiorum :<br class="calibre6"/> ante mortem confitere :<br class="calibre6"/> a mortuo, quasi nihil, perit confessio.<br class="calibre6"/>
<span id="x17_27" class="vn">27</span> Confiteberis vivens,<br class="calibre6"/> vivus et sanus confiteberis :<br class="calibre6"/> et laudabis Deum,<br class="calibre6"/> et gloriaberis in miserationibus illius.<br class="calibre6"/>
<span id="x17_28" class="vn">28</span> Quam magna misericordia Domini,<br class="calibre6"/> et propitiatio illius convertentibus ad se !<br class="calibre6"/>
<span id="x17_29" class="vn">29</span> Nec enim omnia possunt esse in hominibus,<br class="calibre6"/> quoniam non est immortalis filius hominis,<br class="calibre6"/> et in vanitate malitiæ placuerunt.<br class="calibre6"/>
<span id="x17_30" class="vn">30</span> Quid lucidius sole ?<br class="calibre6"/> et hic deficiet ;<br class="calibre6"/> aut quid nequius quam quod excogitavit caro et sanguis ?<br class="calibre6"/> et hoc arguetur.<br class="calibre6"/>
<span id="x17_31" class="vn">31</span> Virtutem altitudinis cæli ipse conspicit :<br class="calibre6"/> et omnes homines terra et cinis.</div>
</div><div class="calibre5" id="calibre_pb_17"></div></body></html>
