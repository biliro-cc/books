<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c29" id="c29"><span class="chapter-num">29</span></a> <span id="x29_1" class="vn">1</span> In anno decimo, decimo mense, undecima die mensis, factum est verbum Domini ad me, dicens :
<span id="x29_2" class="vn">2</span> Fili hominis, pone faciem tuam contra Pharaonem regem Ægypti, et prophetabis de eo, et de Ægypto universa.
<span id="x29_3" class="vn">3</span> Loquere, et dices : <div class="poetry">Hæc dicit Dominus Deus :<br class="calibre6"/> Ecce ego ad te, Pharao rex Ægypti, draco magne,<br class="calibre6"/> qui cubas in medio fluminum tuorum, et dicis :<br class="calibre6"/> Meus est fluvius, et ego feci memetipsum.<br class="calibre6"/>
<span id="x29_4" class="vn">4</span> Et ponam frenum in maxillis tuis,<br class="calibre6"/> et agglutinabo pisces fluminum tuorum squamis tuis,<br class="calibre6"/> et extraham te de medio fluminum tuorum,<br class="calibre6"/> et universi pisces tui squamis tuis adhærebunt.<br class="calibre6"/>
<span id="x29_5" class="vn">5</span> Et projiciam te in desertum,<br class="calibre6"/> et omnes pisces fluminis tui :<br class="calibre6"/> super faciem terræ cades ;<br class="calibre6"/> non colligeris, neque congregaberis :<br class="calibre6"/> bestiis terræ et volatilibus cæli dedi te ad devorandum.<br class="calibre6"/>
<span id="x29_6" class="vn">6</span> Et scient omnes habitatores Ægypti quia ego Dominus,<br class="calibre6"/> pro eo quod fuisti baculus arundineus domui Israël :<br class="calibre6"/>
<span id="x29_7" class="vn">7</span> quando apprehenderunt te manu, et confractus es,<br class="calibre6"/> et lacerasti omnem humerum eorum :<br class="calibre6"/> et innitentibus eis super te comminutus es,<br class="calibre6"/> et dissolvisti omnes renes eorum.<br class="calibre6"/>
<span id="x29_8" class="vn">8</span> Propterea hæc dicit Dominus Deus :<br class="calibre6"/> Ecce ego adducam super te gladium,<br class="calibre6"/> et interficiam de te hominem et jumentum.<br class="calibre6"/>
<span id="x29_9" class="vn">9</span> Et erit terra Ægypti in desertum et in solitudinem :<br class="calibre6"/> et scient quia ego Dominus,<br class="calibre6"/> pro eo quod dixeris : Fluvius meus est, et ego feci eum.<br class="calibre6"/>
<span id="x29_10" class="vn">10</span> Idcirco ecce ego ad te, et ad flumina tua :<br class="calibre6"/> daboque terram Ægypti in solitudines,<br class="calibre6"/> gladio dissipatam,<br class="calibre6"/> a turre Syenes usque ad terminos Æthiopiæ.<br class="calibre6"/>
<span id="x29_11" class="vn">11</span> Non pertransibit eam pes hominis,<br class="calibre6"/> neque pes jumenti gradietur in ea,<br class="calibre6"/> et non habitabitur quadraginta annis.<br class="calibre6"/>
<span id="x29_12" class="vn">12</span> Daboque terram Ægypti desertam in medio terrarum desertarum,<br class="calibre6"/> et civitates ejus in medio urbium subversarum,<br class="calibre6"/> et erunt desolatæ quadraginta annis :<br class="calibre6"/> et dispergam Ægyptios in nationes,<br class="calibre6"/> et ventilabo eos in terras.<br class="calibre6"/>
<span id="x29_13" class="vn">13</span> Quia hæc dicit Dominus Deus :<br class="calibre6"/> Post finem quadraginta annorum congregabo Ægyptum<br class="calibre6"/> de populis in quibus dispersi fuerant.<br class="calibre6"/>
<span id="x29_14" class="vn">14</span> Et reducam captivitatem Ægypti,<br class="calibre6"/> et collocabo eos in terra Phathures,<br class="calibre6"/> in terra nativitatis suæ,<br class="calibre6"/> et erunt ibi in regnum humile.<br class="calibre6"/>
<span id="x29_15" class="vn">15</span> Inter cetera regna erit humillima,<br class="calibre6"/> et non elevabitur ultra super nationes,<br class="calibre6"/> et imminuam eos ne imperent gentibus.<br class="calibre6"/>
<span id="x29_16" class="vn">16</span> Neque erunt ultra domui Israël in confidentia,<br class="calibre6"/> docentes iniquitatem ut fugiant, et sequantur eos :<br class="calibre6"/> et scient quia ego Dominus Deus.</div><br class="calibre6"/><br class="calibre6"/>
<span id="x29_17" class="vn">17</span> Et factum est in vigesimo et septimo anno, in primo, in una mensis : factum est verbum Domini ad me, dicens :
<div class="poetry"><span id="x29_18" class="vn">18</span> Fili hominis, Nabuchodonosor rex Babylonis<br class="calibre6"/> servire fecit exercitum suum servitute magna adversum Tyrum :<br class="calibre6"/> omne caput decalvatum, et omnis humerus depilatus est :<br class="calibre6"/> et merces non est reddita ei, neque exercitui ejus, de Tyro,<br class="calibre6"/> pro servitute qua servivit mihi adversus eam.<br class="calibre6"/>
<span id="x29_19" class="vn">19</span> Propterea hæc dicit Dominus Deus :<br class="calibre6"/> Ecce ego dabo Nabuchodonosor regem Babylonis in terra Ægypti :<br class="calibre6"/> et accipiet multitudinem ejus,<br class="calibre6"/> et deprædabitur manubias ejus,<br class="calibre6"/> et diripiet spolia ejus :<br class="calibre6"/> et erit merces exercitui illius,<br class="calibre6"/>
<span id="x29_20" class="vn">20</span> et operi quo servivit adversus eam :<br class="calibre6"/> dedi ei terram Ægypti pro eo quod laboraverit mihi,<br class="calibre6"/> ait Dominus Deus.<br class="calibre6"/>
<span id="x29_21" class="vn">21</span> In die illo pullulabit cornu domui Israël,<br class="calibre6"/> et tibi dabo apertum os in medio eorum,<br class="calibre6"/> et scient quia ego Dominus.</div>
</div><div class="calibre5" id="calibre_pb_29"></div></body></html>
