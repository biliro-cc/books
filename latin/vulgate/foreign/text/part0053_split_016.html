<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> De collectis autem, quæ fiunt in sanctos, sicut ordinavi ecclesiis Galatiæ, ita et vos facite.
<span id="x16_2" class="vn">2</span> Per unam sabbati unusquisque vestrum apud se seponat, recondens quod ei bene placuerit : ut non, cum venero, tunc collectæ fiant.
<span id="x16_3" class="vn">3</span> Cum autem præsens fuero, quos probaveritis per epistolas, hos mittam perferre gratiam vestram in Jerusalem.
<span id="x16_4" class="vn">4</span> Quod si dignum fuerit ut et ego eam, mecum ibunt.<br class="calibre6"/><br class="calibre6"/>
<span id="x16_5" class="vn">5</span> Veniam autem ad vos, cum Macedoniam pertransiero : nam Macedoniam pertransibo.
<span id="x16_6" class="vn">6</span> Apud vos autem forsitan manebo, vel etiam hiemabo : ut vos me deducatis quocumque iero.
<span id="x16_7" class="vn">7</span> Nolo enim vos modo in transitu videre, spero enim me aliquantulum temporis manere apud vos, si Dominus permiserit.
<span id="x16_8" class="vn">8</span> Permanebo autem Ephesi usque ad Pentecosten.
<span id="x16_9" class="vn">9</span> Ostium enim mihi apertum est magnum, et evidens : et adversarii multi.<br class="calibre6"/><br class="calibre6"/>
<span id="x16_10" class="vn">10</span> Si autem venerit Timotheus, videte ut sine timore sit apud vos : opus enim Domini operatur, sicut et ego.
<span id="x16_11" class="vn">11</span> Ne quis ergo illum spernat : deducite autem illum in pace, ut veniat ad me : exspecto enim illum cum fratribus.
<span id="x16_12" class="vn">12</span> De Apollo autem fratre vobis notum facio, quoniam multum rogavi eum ut veniret ad vos cum fratribus : et utique non fuit voluntas ut nunc veniret : veniet autem, cum ei vacuum fuerit.
<span id="x16_13" class="vn">13</span> Vigilate, state in fide, viriliter agite, et confortamini.
<span id="x16_14" class="vn">14</span> Omnia vestra in caritate fiant.
<span id="x16_15" class="vn">15</span> Obsecro autem vos fratres, nostis domum Stephanæ, et Fortunati, et Achaici : quoniam sunt primitiæ Achaiæ, et in ministerium sanctorum ordinaverunt seipsos :
<span id="x16_16" class="vn">16</span> ut et vos subditi sitis ejusmodi, et omni cooperanti, et laboranti.
<span id="x16_17" class="vn">17</span> Gaudeo autem in præsentia Stephanæ, et Fortunati, et Achaici : quoniam id, quod vobis deerat, ipsi suppleverunt :
<span id="x16_18" class="vn">18</span> refecerunt enim et meum spiritum, et vestrum. Cognoscite ergo qui hujusmodi sunt.<br class="calibre6"/><br class="calibre6"/>
<span id="x16_19" class="vn">19</span> Salutant vos ecclesiæ Asiæ. Salutant vos in Domino multum, Aquila et Priscilla cum domestica sua ecclesia : apud quos et hospitor.
<span id="x16_20" class="vn">20</span> Salutant vos omnes fratres. Salutate invicem in osculo sancto.
<span id="x16_21" class="vn">21</span> Salutatio, mea manu Pauli.
<span id="x16_22" class="vn">22</span> Si quis non amat Dominum nostrum Jesum Christum, sit anathema, Maran Atha.
<span id="x16_23" class="vn">23</span> Gratia Domini nostri Jesu Christi vobiscum.
<span id="x16_24" class="vn">24</span> Caritas mea cum omnibus vobis in Christo Jesu. Amen.</div>
</body></html>
