<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Proverbia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c15" id="c15"><span class="chapter-num">15</span></a><div class="poetry"> <span id="x15_1" class="vn">1</span> Responsio mollis frangit iram ;<br class="calibre6"/> sermo durus suscitat furorem.<br class="calibre6"/>
<span id="x15_2" class="vn">2</span> Lingua sapientium ornat scientiam ;<br class="calibre6"/> os fatuorum ebullit stultitiam.<br class="calibre6"/>
<span id="x15_3" class="vn">3</span> In omni loco, oculi Domini<br class="calibre6"/> contemplantur bonos et malos.<br class="calibre6"/>
<span id="x15_4" class="vn">4</span> Lingua placabilis lignum vitæ ;<br class="calibre6"/> quæ autem immoderata est conteret spiritum.<br class="calibre6"/>
<span id="x15_5" class="vn">5</span> Stultus irridet disciplinam patris sui ;<br class="calibre6"/> qui autem custodit increpationes astutior fiet.<br class="calibre6"/> In abundanti justitia virtus maxima est :<br class="calibre6"/> cogitationes autem impiorum eradicabuntur.<br class="calibre6"/>
<span id="x15_6" class="vn">6</span> Domus justi plurima fortitudo,<br class="calibre6"/> et in fructibus impii conturbatio.<br class="calibre6"/>
<span id="x15_7" class="vn">7</span> Labia sapientium disseminabunt scientiam ;<br class="calibre6"/> cor stultorum dissimile erit.<br class="calibre6"/>
<span id="x15_8" class="vn">8</span> Victimæ impiorum abominabiles Domino ;<br class="calibre6"/> vota justorum placabilia.<br class="calibre6"/>
<span id="x15_9" class="vn">9</span> Abominatio est Domino via impii ;<br class="calibre6"/> qui sequitur justitiam diligitur ab eo.<br class="calibre6"/>
<span id="x15_10" class="vn">10</span> Doctrina mala deserenti viam vitæ ;<br class="calibre6"/> qui increpationes odit, morietur.<br class="calibre6"/>
<span id="x15_11" class="vn">11</span> Infernus et perditio coram Domino ;<br class="calibre6"/> quanto magis corda filiorum hominum !<br class="calibre6"/>
<span id="x15_12" class="vn">12</span> Non amat pestilens eum qui se corripit,<br class="calibre6"/> nec ad sapientes graditur.</div><br class="calibre6"/><br class="calibre6"/>
<div class="poetry"><span id="x15_13" class="vn">13</span> Cor gaudens exhilarat faciem ;<br class="calibre6"/> in mœrore animi dejicitur spiritus.<br class="calibre6"/>
<span id="x15_14" class="vn">14</span> Cor sapientis quærit doctrinam,<br class="calibre6"/> et os stultorum pascitur imperitia.<br class="calibre6"/>
<span id="x15_15" class="vn">15</span> Omnes dies pauperis, mali ;<br class="calibre6"/> secura mens quasi juge convivium.<br class="calibre6"/>
<span id="x15_16" class="vn">16</span> Melius est parum cum timore Domini,<br class="calibre6"/> quam thesauri magni et insatiabiles.<br class="calibre6"/>
<span id="x15_17" class="vn">17</span> Melius est vocari ad olera cum caritate,<br class="calibre6"/> quam ad vitulum saginatum cum odio.<br class="calibre6"/>
<span id="x15_18" class="vn">18</span> Vir iracundus provocat rixas ;<br class="calibre6"/> qui patiens est mitigat suscitatas.<br class="calibre6"/>
<span id="x15_19" class="vn">19</span> Iter pigrorum quasi sepes spinarum ;<br class="calibre6"/> via justorum absque offendiculo.<br class="calibre6"/>
<span id="x15_20" class="vn">20</span> Filius sapiens lætificat patrem,<br class="calibre6"/> et stultus homo despicit matrem suam.<br class="calibre6"/>
<span id="x15_21" class="vn">21</span> Stultitia gaudium stulto,<br class="calibre6"/> et vir prudens dirigit gressus suos.<br class="calibre6"/>
<span id="x15_22" class="vn">22</span> Dissipantur cogitationes ubi non est consilium ;<br class="calibre6"/> ubi vero sunt plures consiliarii, confirmantur.<br class="calibre6"/>
<span id="x15_23" class="vn">23</span> Lætatur homo in sententia oris sui,<br class="calibre6"/> et sermo opportunus est optimus.<br class="calibre6"/>
<span id="x15_24" class="vn">24</span> Semita vitæ super eruditum,<br class="calibre6"/> ut declinet de inferno novissimo.</div><br class="calibre6"/><br class="calibre6"/>
<div class="poetry"><span id="x15_25" class="vn">25</span> Domum superborum demolietur Dominus,<br class="calibre6"/> et firmos faciet terminos viduæ.<br class="calibre6"/>
<span id="x15_26" class="vn">26</span> Abominatio Domini cogitationes malæ,<br class="calibre6"/> et purus sermo pulcherrimus firmabitur ab eo.<br class="calibre6"/>
<span id="x15_27" class="vn">27</span> Conturbat domum suam qui sectatur avaritiam ;<br class="calibre6"/> qui autem odit munera, vivet.<br class="calibre6"/> Per misericordiam et fidem purgantur peccata :<br class="calibre6"/> per timorem autem Domini declinat omnis a malo.<br class="calibre6"/>
<span id="x15_28" class="vn">28</span> Mens justi meditatur obedientiam ;<br class="calibre6"/> os impiorum redundat malis.<br class="calibre6"/>
<span id="x15_29" class="vn">29</span> Longe est Dominus ab impiis,<br class="calibre6"/> et orationes justorum exaudiet.<br class="calibre6"/>
<span id="x15_30" class="vn">30</span> Lux oculorum lætificat animam ;<br class="calibre6"/> fama bona impinguat ossa.<br class="calibre6"/>
<span id="x15_31" class="vn">31</span> Auris quæ audit increpationes vitæ<br class="calibre6"/> in medio sapientium commorabitur.<br class="calibre6"/>
<span id="x15_32" class="vn">32</span> Qui abjicit disciplinam despicit animam suam ;<br class="calibre6"/> qui autem acquiescit increpationibus possessor est cordis.<br class="calibre6"/>
<span id="x15_33" class="vn">33</span> Timor Domini disciplina sapientiæ,<br class="calibre6"/> et gloriam præcedit humilitas.</div>
</div><div class="calibre5" id="calibre_pb_15"></div></body></html>
