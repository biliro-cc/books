<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c23" id="c23"><span class="chapter-num">23</span></a> <span id="x23_1" class="vn">1</span> Onus Tyri. <div class="poetry">Ululate, naves maris,<br class="calibre6"/> quia vastata est domus<br class="calibre6"/> unde venire consueverant :<br class="calibre6"/> de terra Cethim<br class="calibre6"/> revelatum est eis.<br class="calibre6"/>
<span id="x23_2" class="vn">2</span> Tacete, qui habitatis in insula ;<br class="calibre6"/> negotiatores Sidonis, transfretantes mare, repleverunt te.<br class="calibre6"/>
<span id="x23_3" class="vn">3</span> In aquis multis semen Nili ;<br class="calibre6"/> messis fluminis fruges ejus :<br class="calibre6"/> et facta est negotiatio gentium.<br class="calibre6"/>
<span id="x23_4" class="vn">4</span> Erubesce, Sidon ; ait enim mare,<br class="calibre6"/> fortitudo maris, dicens :<br class="calibre6"/> Non parturivi, et non peperi,<br class="calibre6"/> et non enutrivi juvenes,<br class="calibre6"/> nec ad incrementum perduxi virgines.<br class="calibre6"/>
<span id="x23_5" class="vn">5</span> Cum auditum fuerit in Ægypto,<br class="calibre6"/> dolebunt cum audierint de Tiro.<br class="calibre6"/>
<span id="x23_6" class="vn">6</span> Transite maria, ululate,<br class="calibre6"/> qui habitatis in insula !<br class="calibre6"/>
<span id="x23_7" class="vn">7</span> Numquid non vestra hæc est, quæ gloriabatur<br class="calibre6"/> a diebus pristinis in antiquitate sua ?<br class="calibre6"/> Ducent eam pedes sui<br class="calibre6"/> longe ad peregrinandum.<br class="calibre6"/>
<span id="x23_8" class="vn">8</span> Quis cogitavit hoc<br class="calibre6"/> super Tyrum quondam coronatam,<br class="calibre6"/> cujus negotiatores principes,<br class="calibre6"/> institores ejus inclyti terræ ?<br class="calibre6"/>
<span id="x23_9" class="vn">9</span> Dominus exercituum cogitavit hoc,<br class="calibre6"/> ut detraheret superbiam omnis gloriæ,<br class="calibre6"/> et ad ignominiam deduceret universos inclytos terræ.<br class="calibre6"/>
<span id="x23_10" class="vn">10</span> Transi terram tuam quasi flumen, filia maris !<br class="calibre6"/> non est cingulum ultra tibi.<br class="calibre6"/>
<span id="x23_11" class="vn">11</span> Manum suam extendit super mare ;<br class="calibre6"/> conturbavit regna.<br class="calibre6"/> Dominus mandavit adversus Chanaan,<br class="calibre6"/> ut contereret fortes ejus ;<br class="calibre6"/>
<span id="x23_12" class="vn">12</span> et dixit : Non adjicies ultra ut glorieris,<br class="calibre6"/> calumniam sustinens virgo filia Sidonis :<br class="calibre6"/> in Cethim consurgens transfreta :<br class="calibre6"/> ibi quoque non erit requies tibi.<br class="calibre6"/>
<span id="x23_13" class="vn">13</span> Ecce terra Chaldæorum, talis populus non fuit :<br class="calibre6"/> Assur fundavit eam ;<br class="calibre6"/> in captivitatem traduxerunt robustos ejus,<br class="calibre6"/> suffoderunt domos ejus,<br class="calibre6"/> posuerunt eam in ruinam.<br class="calibre6"/>
<span id="x23_14" class="vn">14</span> Ululate, naves maris,<br class="calibre6"/> quia devastata est fortitudo vestra.</div>
<span id="x23_15" class="vn">15</span> Et erit in die illa : in oblivione eris, o Tyre ! septuaginta annis, sicut dies regis unius ; post septuaginta autem annos erit Tyro quasi canticum meretricis :
<div class="poetry"><span id="x23_16" class="vn">16</span> Sume citharam, circui civitatem,<br class="calibre6"/> meretrix oblivioni tradita :<br class="calibre6"/> bene cane, frequenta canticum,<br class="calibre6"/> ut memoria tui sit.<br class="calibre6"/>
<span id="x23_17" class="vn">17</span> Et erit post septuaginta annos :<br class="calibre6"/> visitabit Dominus Tyrum,<br class="calibre6"/> et reducet eam ad mercedes suas,<br class="calibre6"/> et rursum fornicabitur cum universis regnis terræ<br class="calibre6"/> super faciem terræ ;<br class="calibre6"/>
<span id="x23_18" class="vn">18</span> et erunt negotiationes ejus et mercedes ejus sanctificatæ Domino :<br class="calibre6"/> non condentur neque reponentur,<br class="calibre6"/> quia his qui habitaverint coram Domino erit negotiatio ejus,<br class="calibre6"/> ut manducent in saturitatem, et vestiantur usque ad vetustatem.</div>
</div><div class="calibre5" id="calibre_pb_23"></div></body></html>
