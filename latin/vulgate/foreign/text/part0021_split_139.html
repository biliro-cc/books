<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c139" id="c139"><span class="chapter-num">139</span></a> <span id="x139_1" class="vn">1</span> In finem. Psalmus David.
<div class="poetry"><span id="x139_2" class="vn">2</span> Eripe me, Domine, ab homine malo ;<br class="calibre6"/> a viro iniquo eripe me.<br class="calibre6"/>
<span id="x139_3" class="vn">3</span> Qui cogitaverunt iniquitates in corde,<br class="calibre6"/> tota die constituebant prælia.<br class="calibre6"/>
<span id="x139_4" class="vn">4</span> Acuerunt linguas suas sicut serpentis ;<br class="calibre6"/> venenum aspidum sub labiis eorum.<br class="calibre6"/>
<span id="x139_5" class="vn">5</span> Custodi me, Domine, de manu peccatoris,<br class="calibre6"/> et ab hominibus iniquis eripe me.<br class="calibre6"/> Qui cogitaverunt supplantare gressus meos :<br class="calibre6"/>
<span id="x139_6" class="vn">6</span> absconderunt superbi laqueum mihi.<br class="calibre6"/> Et funes extenderunt in laqueum ;<br class="calibre6"/> juxta iter, scandalum posuerunt mihi.<br class="calibre6"/>
<span id="x139_7" class="vn">7</span> Dixi Domino : Deus meus es tu ;<br class="calibre6"/> exaudi, Domine, vocem deprecationis meæ.<br class="calibre6"/>
<span id="x139_8" class="vn">8</span> Domine, Domine, virtus salutis meæ,<br class="calibre6"/> obumbrasti super caput meum in die belli.<br class="calibre6"/>
<span id="x139_9" class="vn">9</span> Ne tradas me, Domine, a desiderio meo peccatori :<br class="calibre6"/> cogitaverunt contra me ;<br class="calibre6"/> ne derelinquas me, ne forte exaltentur.<br class="calibre6"/>
<span id="x139_10" class="vn">10</span> Caput circuitus eorum :<br class="calibre6"/> labor labiorum ipsorum operiet eos.<br class="calibre6"/>
<span id="x139_11" class="vn">11</span> Cadent super eos carbones ;<br class="calibre6"/> in ignem dejicies eos :<br class="calibre6"/> in miseriis non subsistent.<br class="calibre6"/>
<span id="x139_12" class="vn">12</span> Vir linguosus non dirigetur in terra ;<br class="calibre6"/> virum injustum mala capient in interitu.<br class="calibre6"/>
<span id="x139_13" class="vn">13</span> Cognovi quia faciet Dominus judicium inopis,<br class="calibre6"/> et vindictam pauperum.<br class="calibre6"/>
<span id="x139_14" class="vn">14</span> Verumtamen justi confitebuntur nomini tuo,<br class="calibre6"/> et habitabunt recti cum vultu tuo.</div>
</div><div class="calibre5" id="calibre_pb_139"></div></body></html>
