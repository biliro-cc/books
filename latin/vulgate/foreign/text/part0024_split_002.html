<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Canticum Canticorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Ego flos campi,<br class="calibre6"/> et lilium convallium.<br class="calibre6"/>
<span id="x2_2" class="vn">2</span> <span class="speaker">Sponsus.</span> Sicut lilium inter spinas,<br class="calibre6"/> sic amica mea inter filias.<br class="calibre6"/>
<span id="x2_3" class="vn">3</span> <span class="speaker">Sponsa.</span> Sicut malus inter ligna silvarum,<br class="calibre6"/> sic dilectus meus inter filios.<br class="calibre6"/> Sub umbra illius quem desideraveram sedi,<br class="calibre6"/> et fructus ejus dulcis gutturi meo.<br class="calibre6"/>
<span id="x2_4" class="vn">4</span> Introduxit me in cellam vinariam ;<br class="calibre6"/> ordinavit in me caritatem.<br class="calibre6"/>
<span id="x2_5" class="vn">5</span> Fulcite me floribus,<br class="calibre6"/> stipate me malis,<br class="calibre6"/> quia amore langueo.<br class="calibre6"/>
<span id="x2_6" class="vn">6</span> Læva ejus sub capite meo,<br class="calibre6"/> et dextera illius amplexabitur me.<br class="calibre6"/>
<span id="x2_7" class="vn">7</span> <span class="speaker">Sponsus.</span> Adjuro vos, filiæ Jerusalem,<br class="calibre6"/> per capreas cervosque camporum,<br class="calibre6"/> ne suscitetis, neque evigilare faciatis dilectam,<br class="calibre6"/> quoadusque ipsa velit.<br class="calibre6"/>
<span id="x2_8" class="vn">8</span> <span class="speaker">Sponsa.</span> Vox dilecti mei ; ecce iste venit,<br class="calibre6"/> saliens in montibus, transiliens colles.<br class="calibre6"/>
<span id="x2_9" class="vn">9</span> Similis est dilectus meus capreæ,<br class="calibre6"/> hinnuloque cervorum.<br class="calibre6"/> En ipse stat post parietem nostrum,<br class="calibre6"/> respiciens per fenestras,<br class="calibre6"/> prospiciens per cancellos.<br class="calibre6"/>
<span id="x2_10" class="vn">10</span> En dilectus meus loquitur mihi.<br class="calibre6"/> <span class="speaker">Sponsus.</span> Surge, propera, amica mea,<br class="calibre6"/> columba mea, formosa mea, et veni :<br class="calibre6"/>
<span id="x2_11" class="vn">11</span> jam enim hiems transiit ;<br class="calibre6"/> imber abiit, et recessit.<br class="calibre6"/>
<span id="x2_12" class="vn">12</span> Flores apparuerunt in terra nostra ;<br class="calibre6"/> tempus putationis advenit :<br class="calibre6"/> vox turturis audita est in terra nostra ;<br class="calibre6"/>
<span id="x2_13" class="vn">13</span> ficus protulit grossos suos ;<br class="calibre6"/> vineæ florentes dederunt odorem suum.<br class="calibre6"/> Surge, amica mea, speciosa mea, et veni :<br class="calibre6"/>
<span id="x2_14" class="vn">14</span> columba mea, in foraminibus petræ, in caverna maceriæ,<br class="calibre6"/> ostende mihi faciem tuam,<br class="calibre6"/> sonet vox tua in auribus meis :<br class="calibre6"/> vox enim tua dulcis, et facies tua decora.<br class="calibre6"/>
<span id="x2_15" class="vn">15</span> <span class="speaker">Sponsa.</span> Capite nobis vulpes parvulas<br class="calibre6"/> quæ demoliuntur vineas :<br class="calibre6"/> nam vinea nostra floruit.<br class="calibre6"/>
<span id="x2_16" class="vn">16</span> Dilectus meus mihi, et ego illi,<br class="calibre6"/> qui pascitur inter lilia,<br class="calibre6"/>
<span id="x2_17" class="vn">17</span> donec aspiret dies, et inclinentur umbræ.<br class="calibre6"/> Revertere ; similis esto, dilecte mi, capreæ,<br class="calibre6"/> hinnuloque cervorum super montes Bether.</div>
</div><div class="calibre5" id="calibre_pb_2"></div></body></html>
