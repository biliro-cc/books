<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c28" id="c28"><span class="chapter-num">28</span></a> <span id="x28_1" class="vn">1</span> Vocavit itaque Isaac Jacob, et benedixit eum, præcepitque ei dicens : Noli accipere conjugem de genere Chanaan :
<span id="x28_2" class="vn">2</span> sed vade, et proficiscere in Mesopotamiam Syriæ, ad domum Bathuel patris matris tuæ, et accipe tibi inde uxorem de filiabus Laban avunculi tui.
<span id="x28_3" class="vn">3</span> Deus autem omnipotens benedicat tibi, et crescere te faciat, atque multiplicet, ut sis in turbas populorum.
<span id="x28_4" class="vn">4</span> Et det tibi benedictiones Abrahæ, et semini tuo post te : ut possideas terram peregrinationis tuæ, quam pollicitus est avo tuo.
<span id="x28_5" class="vn">5</span> Cumque dimisisset eum Isaac, profectus venit in Mesopotamiam Syriæ ad Laban filium Bathuel Syri, fratrem Rebeccæ matris suæ.
<span id="x28_6" class="vn">6</span> Videns autem Esau quod benedixisset pater suus Jacob, et misisset eum in Mesopotamiam Syriæ, ut inde uxorem duceret ; et quod post benedictionem præcepisset ei, dicens : Non accipies uxorem de filiabus Chanaan :
<span id="x28_7" class="vn">7</span> quodque obediens Jacob parentibus suis isset in Syriam :
<span id="x28_8" class="vn">8</span> probans quoque quod non libenter aspiceret filias Chanaan pater suus :
<span id="x28_9" class="vn">9</span> ivit ad Ismaëlem, et duxit uxorem absque iis, quas prius habebat, Maheleth filiam Ismaël filii Abraham, sororem Nabaioth.<br class="calibre6"/><br class="calibre6"/>
<span id="x28_10" class="vn">10</span> Igitur egressus Jacob de Bersabee, pergebat Haran.
<span id="x28_11" class="vn">11</span> Cumque venisset ad quemdam locum, et vellet in eo requiescere post solis occubitum, tulit de lapidibus qui jacebant, et supponens capiti suo, dormivit in eodem loco.
<span id="x28_12" class="vn">12</span> Viditque in somnis scalam stantem super terram, et cacumen illius tangens cælum : angelos quoque Dei ascendentes et descendentes per eam,
<span id="x28_13" class="vn">13</span> et Dominum innixum scalæ dicentem sibi : Ego sum Dominus Deus Abraham patris tui, et Deus Isaac : terram, in qua dormis, tibi dabo et semini tuo.
<span id="x28_14" class="vn">14</span> Eritque semen tuum quasi pulvis terræ : dilataberis ad occidentem, et orientem, et septentrionem, et meridiem : et benedicentur in te et in semine tuo cunctæ tribus terræ.
<span id="x28_15" class="vn">15</span> Et ero custos tuus quocumque perrexeris, et reducam te in terram hanc : nec dimittam nisi complevero universa quæ dixi.
<span id="x28_16" class="vn">16</span> Cumque evigilasset Jacob de somno, ait : Vere Dominus est in loco isto, et ego nesciebam.
<span id="x28_17" class="vn">17</span> Pavensque, Quam terribilis est, inquit, locus iste ! non est hic aliud nisi domus Dei, et porta cæli.
<span id="x28_18" class="vn">18</span> Surgens ergo Jacob mane, tulit lapidem quem supposuerat capiti suo, et erexit in titulum, fundens oleum desuper.
<span id="x28_19" class="vn">19</span> Appellavitque nomen urbis Bethel, quæ prius Luza vocabatur.
<span id="x28_20" class="vn">20</span> Vovit etiam votum, dicens : Si fuerit Deus mecum, et custodierit me in via, per quam ego ambulo, et dederit mihi panem ad vescendum, et vestimentum ad induendum,
<span id="x28_21" class="vn">21</span> reversusque fuero prospere ad domum patris mei : erit mihi Dominus in Deum,
<span id="x28_22" class="vn">22</span> et lapis iste, quem erexi in titulum, vocabitur Domus Dei : cunctorumque quæ dederis mihi, decimas offeram tibi.
</div><div class="calibre5" id="calibre_pb_28"></div></body></html>
