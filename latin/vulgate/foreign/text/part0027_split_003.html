<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Ecce enim Dominator, Dominus exercituum,<br class="calibre6"/> auferet a Jerusalem et a Juda<br class="calibre6"/> validum et fortem,<br class="calibre6"/> omne robur panis, et omne robor aquæ ;<br class="calibre6"/>
<span id="x3_2" class="vn">2</span> fortem, et virum bellatorem,<br class="calibre6"/> judicem, et prophetam, et ariolum, et senem ;<br class="calibre6"/>
<span id="x3_3" class="vn">3</span> principem super quinquaginta, et honorabilem vultu et consiliarium,<br class="calibre6"/> et sapientem de architectis, et prudentem eloquii mystici.<br class="calibre6"/>
<span id="x3_4" class="vn">4</span> Et dabo pueros principes eorum,<br class="calibre6"/> et effeminati dominabuntur eis ;<br class="calibre6"/>
<span id="x3_5" class="vn">5</span> et irruet populus, vir ad virum,<br class="calibre6"/> et unusquisque ad proximum suum ;<br class="calibre6"/> tumultuabitur puer contra senem,<br class="calibre6"/> et ignobilis contra nobilem.<br class="calibre6"/>
<span id="x3_6" class="vn">6</span> Apprehendet enim vir fratrem suum,<br class="calibre6"/> domesticum patris sui :<br class="calibre6"/> Vestimentum tibi est, princeps esto noster,<br class="calibre6"/> ruina autem hæc sub manu tua.<br class="calibre6"/>
<span id="x3_7" class="vn">7</span> Respondebit in die illa, dicens :<br class="calibre6"/> Non sum medicus,<br class="calibre6"/> et in domo mea non est panis neque vestimentum :<br class="calibre6"/> nolite constituere me principem populi.<br class="calibre6"/>
<span id="x3_8" class="vn">8</span> Ruit enim Jerusalem, et Judas concidit,<br class="calibre6"/> quia lingua eorum et adinventiones eorum contra Dominum,<br class="calibre6"/> ut provocarent oculos majestatis ejus.<br class="calibre6"/>
<span id="x3_9" class="vn">9</span> Agnitio vultus eorum respondit eis ;<br class="calibre6"/> et peccatum suum quasi Sodoma prædicaverunt, nec absconderunt.<br class="calibre6"/> Væ animæ eorum, quoniam reddita sunt eis mala !<br class="calibre6"/>
<span id="x3_10" class="vn">10</span> Dicite justo quoniam bene,<br class="calibre6"/> quoniam fructum adinventionum suarum comedet.<br class="calibre6"/>
<span id="x3_11" class="vn">11</span> Væ impio in malum !<br class="calibre6"/> retributio enim manuum ejus fiet ei.<br class="calibre6"/>
<span id="x3_12" class="vn">12</span> Populum meum exactores sui spoliaverunt,<br class="calibre6"/> et mulieres dominatæ sunt eis.<br class="calibre6"/> Popule meus, qui te beatum dicunt, ipsi te decipiunt,<br class="calibre6"/> et viam gressuum tuorum dissipant.<br class="calibre6"/>
<span id="x3_13" class="vn">13</span> Stat ad judicandum Dominus,<br class="calibre6"/> et stat ad judicandos populos.<br class="calibre6"/>
<span id="x3_14" class="vn">14</span> Dominus ad judicium veniet<br class="calibre6"/> cum senibus populi sui, et principibus ejus ;<br class="calibre6"/> vos enim depasti estis vineam,<br class="calibre6"/> et rapina pauperis in domo vestra.<br class="calibre6"/>
<span id="x3_15" class="vn">15</span> Quare atteritis populum meum,<br class="calibre6"/> et facies pauperum commolitis ?<br class="calibre6"/> dicit Dominus Deus exercituum.</div><br class="calibre6"/><br class="calibre6"/>
<div class="poetry"><span id="x3_16" class="vn">16</span> Et dixit Dominus :<br class="calibre6"/> Pro eo quod elevatæ sunt filiæ Sion,<br class="calibre6"/> et ambulaverunt extento collo,<br class="calibre6"/> et nutibus oculorum ibant,<br class="calibre6"/> et plaudebant, ambulabant pedibus suis,<br class="calibre6"/> et composito gradu incedebant ;<br class="calibre6"/>
<span id="x3_17" class="vn">17</span> decalvabit Dominus verticem filiarum Sion,<br class="calibre6"/> et Dominus crinem earum nudabit.<br class="calibre6"/>
<span id="x3_18" class="vn">18</span> In die illa auferet Dominus ornamentum calceamentum,<br class="calibre6"/>
<span id="x3_19" class="vn">19</span> et lunulas, et torques,<br class="calibre6"/> et monilia, et armillas, et mitras,<br class="calibre6"/>
<span id="x3_20" class="vn">20</span> et discriminalia, et periscelidas, et murenulas,<br class="calibre6"/> et olfactoriola, et inaures,<br class="calibre6"/>
<span id="x3_21" class="vn">21</span> et annulos, et gemmas in fronte pendentes,<br class="calibre6"/>
<span id="x3_22" class="vn">22</span> et mutatoria, et palliola,<br class="calibre6"/> et linteamina, et acus,<br class="calibre6"/>
<span id="x3_23" class="vn">23</span> et specula, et sindones,<br class="calibre6"/> et vittas, et theristra.<br class="calibre6"/>
<span id="x3_24" class="vn">24</span> Et erit pro suavi odore fœtor,<br class="calibre6"/> et pro zona funiculus,<br class="calibre6"/> et pro crispanti crine calvitium,<br class="calibre6"/> et pro fascia pectorali cilicium.<br class="calibre6"/>
<span id="x3_25" class="vn">25</span> Pulcherrimi quoque viri tui gladio cadent,<br class="calibre6"/> et fortes tui in prælio.<br class="calibre6"/>
<span id="x3_26" class="vn">26</span> Et mœrebunt atque lugebunt portæ ejus,<br class="calibre6"/> et desolata in terra sedebit.</div>
</div><div class="calibre5" id="calibre_pb_3"></div></body></html>
