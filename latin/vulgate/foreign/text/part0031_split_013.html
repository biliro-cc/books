<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Et factus est sermo Domini ad me, dicens :
<span id="x13_2" class="vn">2</span> Fili hominis, vaticinare ad prophetas Israël qui prophetant, et dices prophetantibus de corde suo : <div class="poetry">Audite verbum Domini.<br class="calibre6"/>
<span id="x13_3" class="vn">3</span> Hæc dicit Dominus Deus :<br class="calibre6"/> Væ prophetis insipientibus,<br class="calibre6"/> qui sequuntur spiritum suum,<br class="calibre6"/> et nihil vident !<br class="calibre6"/>
<span id="x13_4" class="vn">4</span> Quasi vulpes in desertis prophetæ tui, Israël, erant.<br class="calibre6"/>
<span id="x13_5" class="vn">5</span> Non ascendistis ex adverso,<br class="calibre6"/> neque opposuistis murum pro domo Israël,<br class="calibre6"/> ut staretis in prælio in die Domini.<br class="calibre6"/>
<span id="x13_6" class="vn">6</span> Vident vana, et divinant mendacium,<br class="calibre6"/> dicentes : Ait Dominus,<br class="calibre6"/> cum Dominus non miserit eos :<br class="calibre6"/> et perseveraverunt confirmare sermonem.<br class="calibre6"/>
<span id="x13_7" class="vn">7</span> Numquid non visionem cassam vidistis,<br class="calibre6"/> et divinationem mendacem locuti estis,<br class="calibre6"/> et dicitis : Ait Dominus,<br class="calibre6"/> cum ego non sim locutus ?<br class="calibre6"/>
<span id="x13_8" class="vn">8</span> Propterea hæc dicit Dominus Deus :<br class="calibre6"/> Quia locuti estis vana, et vidistis mendacium,<br class="calibre6"/> ideo ecce ego ad vos, dicit Dominus Deus.<br class="calibre6"/>
<span id="x13_9" class="vn">9</span> Et erit manus mea super prophetas<br class="calibre6"/> qui vident vana, et divinant mendacium :<br class="calibre6"/> in consilio populi mei non erunt,<br class="calibre6"/> et in scriptura domus Israël non scribentur,<br class="calibre6"/> nec in terram Israël ingredientur,<br class="calibre6"/> et scietis quia ego Dominus Deus :<br class="calibre6"/>
<span id="x13_10" class="vn">10</span> eo quod deceperint populum meum,<br class="calibre6"/> dicentes : Pax, et non est pax :<br class="calibre6"/> et ipse ædificabat parietem,<br class="calibre6"/> illi autem liniebant eum luto absque paleis.<br class="calibre6"/>
<span id="x13_11" class="vn">11</span> Dic ad eos qui liniunt absque temperatura, quod casurus sit :<br class="calibre6"/> erit enim imber inundans,<br class="calibre6"/> et dabo lapides prægrandes desuper irruentes,<br class="calibre6"/> et ventum procellæ dissipantem.<br class="calibre6"/>
<span id="x13_12" class="vn">12</span> Siquidem ecce cecidit paries :<br class="calibre6"/> numquid non dicetur vobis :<br class="calibre6"/> Ubi est litura quam linistis ?<br class="calibre6"/>
<span id="x13_13" class="vn">13</span> Propterea hæc dicit Dominus Deus :<br class="calibre6"/> Et erumpere faciam spiritum tempestatum in indignatione mea,<br class="calibre6"/> et imber inundans in furore meo erit,<br class="calibre6"/> et lapides grandes in ira in consumptionem.<br class="calibre6"/>
<span id="x13_14" class="vn">14</span> Et destruam parietem quem linistis absque temperamento,<br class="calibre6"/> et adæquabo eum terræ,<br class="calibre6"/> et revelabitur fundamentum ejus :<br class="calibre6"/> et cadet, et consumetur in medio ejus,<br class="calibre6"/> et scietis quia ego sum Dominus.<br class="calibre6"/>
<span id="x13_15" class="vn">15</span> Et complebo indignationem meam in pariete,<br class="calibre6"/> et in his qui liniunt eum absque temperamento :<br class="calibre6"/> dicamque vobis : Non est paries,<br class="calibre6"/> et non sunt qui liniunt eum :<br class="calibre6"/>
<span id="x13_16" class="vn">16</span> prophetæ Israël, qui prophetant ad Jerusalem,<br class="calibre6"/> et vident ei visionem pacis, et non est pax,<br class="calibre6"/> ait Dominus Deus.</div><br class="calibre6"/><br class="calibre6"/>
<span id="x13_17" class="vn">17</span> Et tu, fili hominis, pone faciem tuam contra filias populi tui quæ prophetant de corde suo : et vaticinare super eas,
<span id="x13_18" class="vn">18</span> et dic : <div class="poetry">Hæc dicit Dominus Deus :<br class="calibre6"/> Væ quæ consuunt pulvillos sub omni cubito manus,<br class="calibre6"/> et faciunt cervicalia sub capite universæ ætatis<br class="calibre6"/> ad capiendas animas :<br class="calibre6"/> et cum caperent animas populi mei,<br class="calibre6"/> vivificabant animas eorum !<br class="calibre6"/>
<span id="x13_19" class="vn">19</span> Et violabant me ad populum meum<br class="calibre6"/> propter pugillum hordei, et fragmen panis,<br class="calibre6"/> ut interficerent animas quæ non moriuntur,<br class="calibre6"/> et vivificarent animas quæ non vivunt,<br class="calibre6"/> mentientes populo meo credenti mendaciis.<br class="calibre6"/>
<span id="x13_20" class="vn">20</span> Propter hoc hæc dicit Dominus Deus :<br class="calibre6"/> Ecce ego ad pulvillos vestros,<br class="calibre6"/> quibus vos capitis animas volantes :<br class="calibre6"/> et dirumpam eos de brachiis vestris,<br class="calibre6"/> et dimittam animas quas vos capitis,<br class="calibre6"/> animas ad volandum.<br class="calibre6"/>
<span id="x13_21" class="vn">21</span> Et dirumpam cervicalia vestra,<br class="calibre6"/> et liberabo populum meum de manu vestra,<br class="calibre6"/> neque erunt ultra in manibus vestris ad prædandum :<br class="calibre6"/> et scietis quia ego Dominus.<br class="calibre6"/>
<span id="x13_22" class="vn">22</span> Pro eo quod mœrere fecistis cor justi mendaciter,<br class="calibre6"/> quem ego non contristavi,<br class="calibre6"/> et confortastis manus impii,<br class="calibre6"/> ut non reverteretur a via sua mala, et viveret :<br class="calibre6"/>
<span id="x13_23" class="vn">23</span> propterea vana non videbitis,<br class="calibre6"/> et divinationes non divinabitis amplius,<br class="calibre6"/> et eruam populum meum de manu vestra :<br class="calibre6"/> et scietis quia ego Dominus.</div>
</div><div class="calibre5" id="calibre_pb_13"></div></body></html>
