<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Noli lætari, Israël ;<br class="calibre6"/> noli exsultare sicut populi :<br class="calibre6"/> quia fornicatus es a Deo tuo ;<br class="calibre6"/> dilexisti mercedem super omnes areas tritici.<br class="calibre6"/>
<span id="x9_2" class="vn">2</span> Area et torcular non pascet eos,<br class="calibre6"/> et vinum mentietur eis :<br class="calibre6"/>
<span id="x9_3" class="vn">3</span> non habitabunt in terra Domini.<br class="calibre6"/> Reversus est Ephraim in Ægyptum,<br class="calibre6"/> et in Assyriis pollutum comedit.<br class="calibre6"/>
<span id="x9_4" class="vn">4</span> Non libabunt Domino vinum,<br class="calibre6"/> et non placebunt ei.<br class="calibre6"/> Sacrificia eorum quasi panis lugentium ;<br class="calibre6"/> omnes qui comedent eum, contaminabuntur :<br class="calibre6"/> quia panis eorum animæ ipsorum :<br class="calibre6"/> non intrabit in domum Domini.<br class="calibre6"/>
<span id="x9_5" class="vn">5</span> Quid facietis in die solemni,<br class="calibre6"/> in die festivitatis Domini ?<br class="calibre6"/>
<span id="x9_6" class="vn">6</span> Ecce enim profecti sunt a vastitate :<br class="calibre6"/> Ægyptus congregabit eos ;<br class="calibre6"/> Memphis sepeliet eos :<br class="calibre6"/> desiderabile argentum eorum urtica hæreditabit,<br class="calibre6"/> lappa in tabernaculis eorum.<br class="calibre6"/>
<span id="x9_7" class="vn">7</span> Venerunt dies visitationis,<br class="calibre6"/> venerunt dies retributionis.<br class="calibre6"/> Scitote, Israël,<br class="calibre6"/> stultum prophetam,<br class="calibre6"/> insanum virum spiritualem,<br class="calibre6"/> propter multitudinem iniquitatis tuæ,<br class="calibre6"/> et multitudinem amentiæ.<br class="calibre6"/>
<span id="x9_8" class="vn">8</span> Speculator Ephraim cum Deo meo,<br class="calibre6"/> propheta laqueus ruinæ factus est super omnes vias ejus ;<br class="calibre6"/> insania in domo Dei ejus.<br class="calibre6"/>
<span id="x9_9" class="vn">9</span> Profunde peccaverunt, sicut in diebus Gabaa.<br class="calibre6"/> Recordabitur iniquitatis eorum,<br class="calibre6"/> et visitabit peccata eorum.<br class="calibre6"/>
<span id="x9_10" class="vn">10</span> Quasi uvas in deserto inveni Israël,<br class="calibre6"/> quasi prima poma ficulneæ in cacumine ejus vidi patres eorum :<br class="calibre6"/> ipsi autem intraverunt ad Beelphegor,<br class="calibre6"/> et abalienati sunt in confusionem,<br class="calibre6"/> et facti sunt abominabiles sicut ea quæ dilexerunt.<br class="calibre6"/>
<span id="x9_11" class="vn">11</span> Ephraim quasi avis avolavit ;<br class="calibre6"/> gloria eorum a partu, et ab utero, et a conceptu.<br class="calibre6"/>
<span id="x9_12" class="vn">12</span> Quod etsi enutrierint filios suos,<br class="calibre6"/> absque liberis eos faciam in hominibus ;<br class="calibre6"/> sed et væ eis cum recessero ab eis !<br class="calibre6"/>
<span id="x9_13" class="vn">13</span> Ephraim, ut vidi, Tyrus erat fundata in pulchritudine ;<br class="calibre6"/> et Ephraim educet ad interfectorem filios suos.<br class="calibre6"/>
<span id="x9_14" class="vn">14</span> Da eis, Domine. Quid dabis eis ?<br class="calibre6"/> da eis vulvam sine liberis, et ubera arentia.<br class="calibre6"/>
<span id="x9_15" class="vn">15</span> Omnes nequitiæ eorum in Galgal,<br class="calibre6"/> quia ibi exosos habui eos.<br class="calibre6"/> Propter malitiam adinventionum eorum,<br class="calibre6"/> de domo mea ejiciam eos ;<br class="calibre6"/> non addam ut diligam eos :<br class="calibre6"/> omnes principes eorum recedentes.<br class="calibre6"/>
<span id="x9_16" class="vn">16</span> Percussus est Ephraim ;<br class="calibre6"/> radix eorum exsiccata est :<br class="calibre6"/> fructum nequaquam facient,<br class="calibre6"/> quod etsi genuerint,<br class="calibre6"/> interficiam amantissima uteri eorum.<br class="calibre6"/>
<span id="x9_17" class="vn">17</span> Abjiciet eos Deus meus, quia non audierunt eum,<br class="calibre6"/> et erunt vagi in nationibus.</div>
</div><div class="calibre5" id="calibre_pb_9"></div></body></html>
