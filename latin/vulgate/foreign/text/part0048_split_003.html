<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a> <span id="x3_1" class="vn">1</span> Et introivit iterum in synagogam : et erat ibi homo habens manum aridam.
<span id="x3_2" class="vn">2</span> Et observabant eum, si sabbatis curaret, ut accusarent illum.
<span id="x3_3" class="vn">3</span> Et ait homini habenti manum aridam : Surge in medium.
<span id="x3_4" class="vn">4</span> Et dicit eis : Licet sabbatis benefacere, an male ? animam salvam facere, an perdere ? At illi tacebant.
<span id="x3_5" class="vn">5</span> Et circumspiciens eos cum ira, contristatus super cæcitate cordis eorum, dicit homini : Extende manum tuam. Et extendit, et restituta est manus illi.
<span id="x3_6" class="vn">6</span> Exeuntes autem pharisæi, statim cum Herodianis consilium faciebant adversus eum quomodo eum perderent.<br class="calibre6"/><br class="calibre6"/>
<span id="x3_7" class="vn">7</span> Jesus autem cum discipulis suis secessit ad mare : et multa turba a Galilæa et Judæa secuta est eum,
<span id="x3_8" class="vn">8</span> et ab Jerosolymis, et ab Idumæa, et trans Jordanem : et qui circa Tyrum et Sidonem multitudo magna, audientes quæ faciebat, venerunt ad eum.
<span id="x3_9" class="vn">9</span> Et dicit discipulis suis ut navicula sibi deserviret propter turbam, ne comprimerent eum :
<span id="x3_10" class="vn">10</span> multos enim sanabat, ita ut irruerent in eum ut illum tangerent, quotquot habebant plagas.
<span id="x3_11" class="vn">11</span> Et spiritus immundi, cum illum videbant, procidebant ei : et clamabant, dicentes :
<span id="x3_12" class="vn">12</span> Tu es Filius Dei. Et vehementer comminabatur eis ne manifestarent illum.<br class="calibre6"/><br class="calibre6"/>
<span id="x3_13" class="vn">13</span> Et ascendens in montem vocavit ad se quos voluit ipse : et venerunt ad eum.
<span id="x3_14" class="vn">14</span> Et fecit ut essent duodecim cum illo : et ut mitteret eos prædicare.
<span id="x3_15" class="vn">15</span> Et dedit illis potestatem curandi infirmitates et ejiciendi dæmonia.
<span id="x3_16" class="vn">16</span> Et imposuit Simoni nomen Petrus :
<span id="x3_17" class="vn">17</span> et Jacobum Zebedæi, et Joannem fratrem Jacobi, et imposuit eis nomina Boanerges, quod est, Filii tonitrui :
<span id="x3_18" class="vn">18</span> et Andræam, et Philippum, et Bartholomæum, et Matthæum, et Thomam, et Jacobum Alphæi, et Thaddæum, et Simonem Cananæum,
<span id="x3_19" class="vn">19</span> et Judam Iscariotem, qui et tradidit illum.<br class="calibre6"/><br class="calibre6"/>
<span id="x3_20" class="vn">20</span> Et veniunt ad domum : et convenit iterum turba, ita ut non possent neque panem manducare.
<span id="x3_21" class="vn">21</span> Et cum audissent sui, exierunt tenere eum : dicebant enim : Quoniam in furorem versus est.
<span id="x3_22" class="vn">22</span> Et scribæ, qui ab Jerosolymis descenderant, dicebant : Quoniam Beelzebub habet, et quia in principe dæmoniorum ejicit dæmonia.<br class="calibre6"/><br class="calibre6"/>
<span id="x3_23" class="vn">23</span> Et convocatis eis in parabolis dicebat illis : Quomodo potest Satanas Satanam ejicere ?
<span id="x3_24" class="vn">24</span> Et si regnum in se dividatur, non potest regnum illud stare.
<span id="x3_25" class="vn">25</span> Et si domus super semetipsam dispertiatur, non potest domus illa stare.
<span id="x3_26" class="vn">26</span> Et si Satanas consurrexerit in semetipsum, dispertitus est, et non poterit stare, sed finem habet.
<span id="x3_27" class="vn">27</span> Nemo potest vasa fortis ingressus in domum diripere, nisi prius fortem alliget, et tunc domum ejus diripiet.
<span id="x3_28" class="vn">28</span> Amen dico vobis, quoniam omnia dimittentur filiis hominum peccata, et blasphemiæ quibus blasphemaverint :
<span id="x3_29" class="vn">29</span> qui autem blasphemaverit in Spiritum Sanctum, non habebit remissionem in æternum, sed reus erit æterni delicti.
<span id="x3_30" class="vn">30</span> Quoniam dicebant : Spiritum immundum habet.<br class="calibre6"/><br class="calibre6"/>
<span id="x3_31" class="vn">31</span> Et veniunt mater ejus et fratres : et foris stantes miserunt ad eum vocantes eum,
<span id="x3_32" class="vn">32</span> et sedebat circa eum turba : et dicunt ei : Ecce mater tua et fratres tui foris quærunt te.
<span id="x3_33" class="vn">33</span> Et respondens eis, ait : Quæ est mater mea et fratres mei ?
<span id="x3_34" class="vn">34</span> Et circumspiciens eos, qui in circuitu ejus sedebant, ait : Ecce mater mea et fratres mei.
<span id="x3_35" class="vn">35</span> Qui enim fecerit voluntatem Dei, hic frater meus, et soror mea, et mater est.
</div><div class="calibre5" id="calibre_pb_3"></div></body></html>
