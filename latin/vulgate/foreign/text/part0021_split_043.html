<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c43" id="c43"><span class="chapter-num">43</span></a> <span id="x43_1" class="vn">1</span> In finem. Filiis Core ad intellectum.
<div class="poetry"><span id="x43_2" class="vn">2</span> Deus, auribus nostris audivimus,<br class="calibre6"/> patres nostri annuntiaverunt nobis,<br class="calibre6"/> opus quod operatus es in diebus eorum,<br class="calibre6"/> et in diebus antiquis.<br class="calibre6"/>
<span id="x43_3" class="vn">3</span> Manus tua gentes disperdidit, et plantasti eos ;<br class="calibre6"/> afflixisti populos, et expulisti eos.<br class="calibre6"/>
<span id="x43_4" class="vn">4</span> Nec enim in gladio suo possederunt terram,<br class="calibre6"/> et brachium eorum non salvavit eos :<br class="calibre6"/> sed dextera tua et brachium tuum,<br class="calibre6"/> et illuminatio vultus tui, quoniam complacuisti in eis.<br class="calibre6"/>
<span id="x43_5" class="vn">5</span> Tu es ipse rex meus et Deus meus,<br class="calibre6"/> qui mandas salutes Jacob.<br class="calibre6"/>
<span id="x43_6" class="vn">6</span> In te inimicos nostros ventilabimus cornu,<br class="calibre6"/> et in nomine tuo spernemus insurgentes in nobis.<br class="calibre6"/>
<span id="x43_7" class="vn">7</span> Non enim in arcu meo sperabo,<br class="calibre6"/> et gladius meus non salvabit me :<br class="calibre6"/>
<span id="x43_8" class="vn">8</span> salvasti enim nos de affligentibus nos,<br class="calibre6"/> et odientes nos confudisti.<br class="calibre6"/>
<span id="x43_9" class="vn">9</span> In Deo laudabimur tota die,<br class="calibre6"/> et in nomine tuo confitebimur in sæculum.<br class="calibre6"/>
<span id="x43_10" class="vn">10</span> Nunc autem repulisti et confudisti nos,<br class="calibre6"/> et non egredieris, Deus, in virtutibus nostris.<br class="calibre6"/>
<span id="x43_11" class="vn">11</span> Avertisti nos retrorsum post inimicos nostros,<br class="calibre6"/> et qui oderunt nos diripiebant sibi.<br class="calibre6"/>
<span id="x43_12" class="vn">12</span> Dedisti nos tamquam oves escarum,<br class="calibre6"/> et in gentibus dispersisti nos.<br class="calibre6"/>
<span id="x43_13" class="vn">13</span> Vendidisti populum tuum sine pretio,<br class="calibre6"/> et non fuit multitudo in commutationibus eorum.<br class="calibre6"/>
<span id="x43_14" class="vn">14</span> Posuisti nos opprobrium vicinis nostris ;<br class="calibre6"/> subsannationem et derisum his qui sunt in circuitu nostro.<br class="calibre6"/>
<span id="x43_15" class="vn">15</span> Posuisti nos in similitudinem gentibus ;<br class="calibre6"/> commotionem capitis in populis.<br class="calibre6"/>
<span id="x43_16" class="vn">16</span> Tota die verecundia mea contra me est,<br class="calibre6"/> et confusio faciei meæ cooperuit me :<br class="calibre6"/>
<span id="x43_17" class="vn">17</span> a voce exprobrantis et obloquentis,<br class="calibre6"/> a facie inimici et persequentis.<br class="calibre6"/>
<span id="x43_18" class="vn">18</span> Hæc omnia venerunt super nos ; nec obliti sumus te,<br class="calibre6"/> et inique non egimus in testamento tuo.<br class="calibre6"/>
<span id="x43_19" class="vn">19</span> Et non recessit retro cor nostrum ;<br class="calibre6"/> et declinasti semitas nostras a via tua :<br class="calibre6"/>
<span id="x43_20" class="vn">20</span> quoniam humiliasti nos in loco afflictionis,<br class="calibre6"/> et cooperuit nos umbra mortis.<br class="calibre6"/>
<span id="x43_21" class="vn">21</span> Si obliti sumus nomen Dei nostri,<br class="calibre6"/> et si expandimus manus nostras ad deum alienum,<br class="calibre6"/>
<span id="x43_22" class="vn">22</span> nonne Deus requiret ista ?<br class="calibre6"/> ipse enim novit abscondita cordis.<br class="calibre6"/> Quoniam propter te mortificamur tota die ;<br class="calibre6"/> æstimati sumus sicut oves occisionis.<br class="calibre6"/>
<span id="x43_23" class="vn">23</span> Exsurge ; quare obdormis, Domine ?<br class="calibre6"/> exsurge, et ne repellas in finem.<br class="calibre6"/>
<span id="x43_24" class="vn">24</span> Quare faciem tuam avertis ?<br class="calibre6"/> oblivisceris inopiæ nostræ et tribulationis nostræ ?<br class="calibre6"/>
<span id="x43_25" class="vn">25</span> Quoniam humiliata est in pulvere anima nostra ;<br class="calibre6"/> conglutinatus est in terra venter noster.<br class="calibre6"/>
<span id="x43_26" class="vn">26</span> Exsurge, Domine, adjuva nos,<br class="calibre6"/> et redime nos propter nomen tuum.</div>
</div><div class="calibre5" id="calibre_pb_43"></div></body></html>
