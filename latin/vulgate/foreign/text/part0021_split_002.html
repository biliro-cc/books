<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a><div class="poetry"> <span id="x2_1" class="vn">1</span> Quare fremuerunt gentes,<br class="calibre6"/> et populi meditati sunt inania ?<br class="calibre6"/>
<span id="x2_2" class="vn">2</span> Astiterunt reges terræ,<br class="calibre6"/> et principes convenerunt in unum<br class="calibre6"/> adversus Dominum, et adversus christum ejus.<br class="calibre6"/>
<span id="x2_3" class="vn">3</span> Dirumpamus vincula eorum,<br class="calibre6"/> et projiciamus a nobis jugum ipsorum.<br class="calibre6"/>
<span id="x2_4" class="vn">4</span> Qui habitat in cælis irridebit eos,<br class="calibre6"/> et Dominus subsannabit eos.<br class="calibre6"/>
<span id="x2_5" class="vn">5</span> Tunc loquetur ad eos in ira sua,<br class="calibre6"/> et in furore suo conturbabit eos.<br class="calibre6"/>
<span id="x2_6" class="vn">6</span> Ego autem constitutus sum rex ab eo<br class="calibre6"/> super Sion, montem sanctum ejus,<br class="calibre6"/> prædicans præceptum ejus.<br class="calibre6"/>
<span id="x2_7" class="vn">7</span> Dominus dixit ad me : Filius meus es tu ;<br class="calibre6"/> ego hodie genui te.<br class="calibre6"/>
<span id="x2_8" class="vn">8</span> Postula a me, et dabo tibi gentes hæreditatem tuam,<br class="calibre6"/> et possessionem tuam terminos terræ.<br class="calibre6"/>
<span id="x2_9" class="vn">9</span> Reges eos in virga ferrea,<br class="calibre6"/> et tamquam vas figuli confringes eos.<br class="calibre6"/>
<span id="x2_10" class="vn">10</span> Et nunc, reges, intelligite ;<br class="calibre6"/> erudimini, qui judicatis terram.<br class="calibre6"/>
<span id="x2_11" class="vn">11</span> Servite Domino in timore,<br class="calibre6"/> et exsultate ei cum tremore.<br class="calibre6"/>
<span id="x2_12" class="vn">12</span> Apprehendite disciplinam, nequando irascatur Dominus,<br class="calibre6"/> et pereatis de via justa.<br class="calibre6"/>
<span id="x2_13" class="vn">13</span> Cum exarserit in brevi ira ejus,<br class="calibre6"/> beati omnes qui confidunt in eo.</div>
</div><div class="calibre5" id="calibre_pb_2"></div></body></html>
