<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Zacharias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Onus verbi Domini in terra Hadrach<br class="calibre6"/> et Damasci requiei ejus,<br class="calibre6"/> quia Domini est oculus hominis et omnium tribuum Israël.<br class="calibre6"/>
<span id="x9_2" class="vn">2</span> Emath quoque in terminis ejus, et Tyrus, et Sidon :<br class="calibre6"/> assumpserunt quippe sibi sapientiam valde.<br class="calibre6"/>
<span id="x9_3" class="vn">3</span> Et ædificavit Tyrus munitionem suam,<br class="calibre6"/> et coacervavit argentum quasi humum,<br class="calibre6"/> et aurum ut lutum platearum.<br class="calibre6"/>
<span id="x9_4" class="vn">4</span> Ecce Dominus possidebit eam :<br class="calibre6"/> et percutiet in mari fortitudinem ejus,<br class="calibre6"/> et hæc igni devorabitur.<br class="calibre6"/>
<span id="x9_5" class="vn">5</span> Videbit Ascalon, et timebit,<br class="calibre6"/> et Gaza, et dolebit nimis,<br class="calibre6"/> et Accaron, quoniam confusa est spes ejus :<br class="calibre6"/> et peribit rex de Gaza,<br class="calibre6"/> et Ascalon non habitabitur.<br class="calibre6"/>
<span id="x9_6" class="vn">6</span> Et sedebit separator in Azoto,<br class="calibre6"/> et disperdam superbiam Philisthinorum.<br class="calibre6"/>
<span id="x9_7" class="vn">7</span> Et auferam sanguinem ejus de ore ejus,<br class="calibre6"/> et abominationes ejus de medio dentium ejus :<br class="calibre6"/> et relinquetur etiam ipse Deo nostro,<br class="calibre6"/> et erit quasi dux in Juda,<br class="calibre6"/> et Accaron quasi Jebusæus.<br class="calibre6"/>
<span id="x9_8" class="vn">8</span> Et circumdabo domum meam<br class="calibre6"/> ex his qui militant mihi euntes et revertentes :<br class="calibre6"/> et non transibit super eos ultra exactor,<br class="calibre6"/> quia nunc vidi in oculis meis.</div><br class="calibre6"/><br class="calibre6"/>
<div class="poetry"><span id="x9_9" class="vn">9</span> Exsulta satis, filia Sion ;<br class="calibre6"/> jubila, filia Jerusalem :<br class="calibre6"/> ecce rex tuus veniet tibi justus, et salvator :<br class="calibre6"/> ipse pauper, et ascendens super asinam<br class="calibre6"/> et super pullum filium asinæ.<br class="calibre6"/>
<span id="x9_10" class="vn">10</span> Et disperdam quadrigam ex Ephraim,<br class="calibre6"/> et equum de Jerusalem,<br class="calibre6"/> et dissipabitur arcus belli :<br class="calibre6"/> et loquetur pacem gentibus,<br class="calibre6"/> et potestas ejus a mari usque ad mare,<br class="calibre6"/> et a fluminibus usque ad fines terræ.<br class="calibre6"/>
<span id="x9_11" class="vn">11</span> Tu quoque in sanguine testamenti tui<br class="calibre6"/> emisisti vinctos tuos de lacu in quo non est aqua.<br class="calibre6"/>
<span id="x9_12" class="vn">12</span> Convertimini ad munitionem, vincti spei :<br class="calibre6"/> hodie quoque annuntians duplicia reddam tibi.<br class="calibre6"/>
<span id="x9_13" class="vn">13</span> Quoniam extendi mihi Judam quasi arcum :<br class="calibre6"/> implevi Ephraim :<br class="calibre6"/> et suscitabo filios tuos, Sion,<br class="calibre6"/> super filios tuos, Græcia :<br class="calibre6"/> et ponam te quasi gladium fortium.<br class="calibre6"/>
<span id="x9_14" class="vn">14</span> Et Dominus Deus super eos videbitur,<br class="calibre6"/> et exibit ut fulgur jaculum ejus :<br class="calibre6"/> et Dominus Deus in tuba canet,<br class="calibre6"/> et vadet in turbine austri.<br class="calibre6"/>
<span id="x9_15" class="vn">15</span> Dominus exercituum proteget eos :<br class="calibre6"/> et devorabunt, et subjicient lapidibus fundæ :<br class="calibre6"/> et bibentes inebriabuntur quasi a vino,<br class="calibre6"/> et replebuntur ut phialæ,<br class="calibre6"/> et quasi cornua altaris.<br class="calibre6"/>
<span id="x9_16" class="vn">16</span> Et salvabit eos Dominus Deus eorum in die illa,<br class="calibre6"/> ut gregem populi sui,<br class="calibre6"/> quia lapides sancti elevabuntur super terram ejus.<br class="calibre6"/>
<span id="x9_17" class="vn">17</span> Quid enim bonum ejus est,<br class="calibre6"/> et quid pulchrum ejus,<br class="calibre6"/> nisi frumentum electorum,<br class="calibre6"/> et vinum germinans virgines ?</div>
</div><div class="calibre5" id="calibre_pb_9"></div></body></html>
