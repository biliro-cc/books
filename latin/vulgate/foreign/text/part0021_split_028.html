<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c28" id="c28"><span class="chapter-num">28</span></a> <span id="x28_1" class="vn">1</span> Psalmus David, in consummatione tabernaculi. <div class="poetry">Afferte Domino, filii Dei,<br class="calibre6"/> afferte Domino filios arietum.<br class="calibre6"/>
<span id="x28_2" class="vn">2</span> Afferte Domino gloriam et honorem ;<br class="calibre6"/> afferte Domino gloriam nomini ejus ;<br class="calibre6"/> adorate Dominum in atrio sancto ejus.<br class="calibre6"/>
<span id="x28_3" class="vn">3</span> Vox Domini super aquas ;<br class="calibre6"/> Deus majestatis intonuit :<br class="calibre6"/> Dominus super aquas multas.<br class="calibre6"/>
<span id="x28_4" class="vn">4</span> Vox Domini in virtute ;<br class="calibre6"/> vox Domini in magnificentia.<br class="calibre6"/>
<span id="x28_5" class="vn">5</span> Vox Domini confringentis cedros,<br class="calibre6"/> et confringet Dominus cedros Libani :<br class="calibre6"/>
<span id="x28_6" class="vn">6</span> et comminuet eas, tamquam vitulum Libani,<br class="calibre6"/> et dilectus quemadmodum filius unicornium.<br class="calibre6"/>
<span id="x28_7" class="vn">7</span> Vox Domini intercidentis flammam ignis ;<br class="calibre6"/>
<span id="x28_8" class="vn">8</span> vox Domini concutientis desertum :<br class="calibre6"/> et commovebit Dominus desertum Cades.<br class="calibre6"/>
<span id="x28_9" class="vn">9</span> Vox Domini præparantis cervos :<br class="calibre6"/> et revelabit condensa,<br class="calibre6"/> et in templo ejus omnes dicent gloriam.<br class="calibre6"/>
<span id="x28_10" class="vn">10</span> Dominus diluvium inhabitare facit,<br class="calibre6"/> et sedebit Dominus rex in æternum.<br class="calibre6"/>
<span id="x28_11" class="vn">11</span> Dominus virtutem populo suo dabit ;<br class="calibre6"/> Dominus benedicet populo suo in pace.</div>
</div><div class="calibre5" id="calibre_pb_28"></div></body></html>
