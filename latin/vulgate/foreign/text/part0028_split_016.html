<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Et factum est verbum Domini ad me, dicens :
<div class="poetry"><span id="x16_2" class="vn">2</span> Non accipies uxorem,<br class="calibre6"/> et non erunt tibi filii et filiæ in loco isto.<br class="calibre6"/>
<span id="x16_3" class="vn">3</span> Quia hæc dicit Dominus<br class="calibre6"/> super filios et filias qui generantur in loco isto,<br class="calibre6"/> et super matres eorum, quæ genuerunt eos,<br class="calibre6"/> et super patres eorum, de quorum stirpe sunt nati in terra hac :<br class="calibre6"/>
<span id="x16_4" class="vn">4</span> Mortibus ægrotationum morientur :<br class="calibre6"/> non plangentur, et non sepelientur :<br class="calibre6"/> in sterquilinium super faciem terræ erunt,<br class="calibre6"/> et gladio et fame consumentur :<br class="calibre6"/> et erit cadaver eorum in escam volatilibus cæli et bestiis terræ.<br class="calibre6"/>
<span id="x16_5" class="vn">5</span> Hæc enim dicit Dominus :<br class="calibre6"/> Ne ingrediaris domum convivii,<br class="calibre6"/> neque vadas ad plangendum,<br class="calibre6"/> neque consoleris eos,<br class="calibre6"/> quia abstuli pacem meam a populo isto, dicit Dominus,<br class="calibre6"/> misericordiam et miserationes.<br class="calibre6"/>
<span id="x16_6" class="vn">6</span> Et morientur grandes et parvi in terra ista :<br class="calibre6"/> non sepelientur, neque plangentur,<br class="calibre6"/> et non se incident,<br class="calibre6"/> neque calvitium fiet pro eis.<br class="calibre6"/>
<span id="x16_7" class="vn">7</span> Et non frangent inter eos lugenti panem<br class="calibre6"/> ad consolandum super mortuo,<br class="calibre6"/> et non dabunt eis potum calicis<br class="calibre6"/> ad consolandum super patre suo et matre.<br class="calibre6"/>
<span id="x16_8" class="vn">8</span> Et domum convivii non ingrediaris,<br class="calibre6"/> ut sedeas cum eis, et comedas, et bibas.<br class="calibre6"/>
<span id="x16_9" class="vn">9</span> Quia hæc dicit Dominus exercituum, Deus Israël :<br class="calibre6"/> Ecce ego auferam de loco isto,<br class="calibre6"/> in oculis vestris, et in diebus vestris,<br class="calibre6"/> vocem gaudii et vocem lætitiæ,<br class="calibre6"/> vocem sponsi et vocem sponsæ.<br class="calibre6"/>
<span id="x16_10" class="vn">10</span> Et cum annuntiaveris populo huic omnia verba hæc,<br class="calibre6"/> et dixerint tibi :<br class="calibre6"/> Quare locutus est Dominus super nos omne malum grande istud ?<br class="calibre6"/> quæ iniquitas nostra,<br class="calibre6"/> et quod peccatum nostrum,<br class="calibre6"/> quod peccavimus Domino Deo nostro ?<br class="calibre6"/>
<span id="x16_11" class="vn">11</span> dices ad eos :<br class="calibre6"/> Quia dereliquerunt me patres vestri, ait Dominus,<br class="calibre6"/> et abierunt post deos alienos,<br class="calibre6"/> et servierunt eis, et adoraverunt eos,<br class="calibre6"/> et me dereliquerunt, et legem meam non custodierunt.<br class="calibre6"/>
<span id="x16_12" class="vn">12</span> Sed et vos pejus operati estis quam patres vestri :<br class="calibre6"/> ecce enim ambulat unusquisque post pravitatem cordis sui mali,<br class="calibre6"/> ut me non audiat.<br class="calibre6"/>
<span id="x16_13" class="vn">13</span> Et ejiciam vos de terra hac<br class="calibre6"/> in terram quam ignoratis,<br class="calibre6"/> vos et patres vestri :<br class="calibre6"/> et servietis ibi diis alienis, die ac nocte,<br class="calibre6"/> qui non dabunt vobis requiem.<br class="calibre6"/>
<span id="x16_14" class="vn">14</span> Propterea ecce dies veniunt, dicit Dominus,<br class="calibre6"/> et non dicetur ultra :<br class="calibre6"/> Vivit Dominus qui eduxit filios Israël de terra Ægypti,<br class="calibre6"/>
<span id="x16_15" class="vn">15</span> sed : Vivit Dominus qui eduxit filios Israël de terra aquilonis,<br class="calibre6"/> et de universis terris ad quas ejeci eos :<br class="calibre6"/> et reducam eos in terram suam,<br class="calibre6"/> quam dedi patribus eorum.<br class="calibre6"/>
<span id="x16_16" class="vn">16</span> Ecce ego mittam piscatores multos, dicit Dominus,<br class="calibre6"/> et piscabuntur eos :<br class="calibre6"/> et post hæc mittam eis multos venatores,<br class="calibre6"/> et venabuntur eos de omni monte,<br class="calibre6"/> et de omni colle, et de cavernis petrarum.<br class="calibre6"/>
<span id="x16_17" class="vn">17</span> Quia oculi mei super omnes vias eorum :<br class="calibre6"/> non sunt absconditæ a facie mea,<br class="calibre6"/> et non fuit occultata iniquitas eorum ab oculis meis.<br class="calibre6"/>
<span id="x16_18" class="vn">18</span> Et reddam primum duplices iniquitates et peccata eorum,<br class="calibre6"/> quia contaminaverunt terram meam in morticinis idolorum suorum,<br class="calibre6"/> et abominationibus suis impleverunt hæreditatem meam.<br class="calibre6"/>
<span id="x16_19" class="vn">19</span> Domine, fortitudo mea, et robur meum,<br class="calibre6"/> et refugium meum in die tribulationis,<br class="calibre6"/> ad te gentes venient ab extremis terræ, et dicent :<br class="calibre6"/> Vere mendacium possederunt patres nostri,<br class="calibre6"/> vanitatem quæ eis non profuit.<br class="calibre6"/>
<span id="x16_20" class="vn">20</span> Numquid faciet sibi homo deos,<br class="calibre6"/> et ipsi non sunt dii ?<br class="calibre6"/>
<span id="x16_21" class="vn">21</span> Idcirco ecce ego ostendam eis per vicem hanc,<br class="calibre6"/> ostendam eis manum meam, et virtutem meam,<br class="calibre6"/> et scient quia nomen mihi Dominus.</div>
</div><div class="calibre5" id="calibre_pb_16"></div></body></html>
