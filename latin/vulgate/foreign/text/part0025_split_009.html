<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Sapientia - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Deus patrum meorum, et Domine misericordiæ,<br class="calibre6"/> qui fecisti omnia verbo tuo,<br class="calibre6"/>
<span id="x9_2" class="vn">2</span> et sapientia tua constituisti hominem,<br class="calibre6"/> ut dominaretur creaturæ quæ a te facta est,<br class="calibre6"/>
<span id="x9_3" class="vn">3</span> ut disponat orbem terrarum in æquitate et justitia,<br class="calibre6"/> et in directione cordis judicium judicet :<br class="calibre6"/>
<span id="x9_4" class="vn">4</span> da mihi sedium tuarum assistricem sapientiam,<br class="calibre6"/> et noli me reprobare a pueris tuis :<br class="calibre6"/>
<span id="x9_5" class="vn">5</span> quoniam servus tuus sum ego, et filius ancillæ tuæ ;<br class="calibre6"/> homo infirmus, et exigui temporis,<br class="calibre6"/> et minor ad intellectum judicii et legum.<br class="calibre6"/>
<span id="x9_6" class="vn">6</span> Nam etsi quis erit consummatus inter filios hominum,<br class="calibre6"/> si ab illo abfuerit sapientia tua, in nihilum computabitur.<br class="calibre6"/>
<span id="x9_7" class="vn">7</span> Tu elegisti me regem populo tuo,<br class="calibre6"/> et judicem filiorum tuorum et filiarum :<br class="calibre6"/>
<span id="x9_8" class="vn">8</span> et dixisti me ædificare templum in monte sancto tuo,<br class="calibre6"/> et in civitate habitationis tuæ altare :<br class="calibre6"/> similitudinem tabernaculi sancti tui quod præparasti ab initio.<br class="calibre6"/>
<span id="x9_9" class="vn">9</span> Et tecum sapientia tua, quæ novit opera tua,<br class="calibre6"/> quæ et affuit tunc cum orbem terrarum faceres,<br class="calibre6"/> et sciebat quid esset placitum oculis tuis,<br class="calibre6"/> et quid directum in præceptis tuis.<br class="calibre6"/>
<span id="x9_10" class="vn">10</span> Mitte illam de cælis sanctis tuis,<br class="calibre6"/> et a sede magnitudinis tuæ,<br class="calibre6"/> ut mecum sit et mecum laboret,<br class="calibre6"/> ut sciam quid acceptum sit apud te :<br class="calibre6"/>
<span id="x9_11" class="vn">11</span> scit enim illa omnia, et intelligit,<br class="calibre6"/> et deducet me in operibus meis sobrie,<br class="calibre6"/> et custodiet me in sua potentia.<br class="calibre6"/>
<span id="x9_12" class="vn">12</span> Et erunt accepta opera mea,<br class="calibre6"/> et disponam populum tuum juste,<br class="calibre6"/> et ero dignus sedium patris mei.<br class="calibre6"/>
<span id="x9_13" class="vn">13</span> Quis enim hominum poterit scire consilium Dei ?<br class="calibre6"/> aut quis poterit cogitare quid velit Deus ?<br class="calibre6"/>
<span id="x9_14" class="vn">14</span> Cogitationes enim mortalium timidæ,<br class="calibre6"/> et incertæ providentiæ nostræ ;<br class="calibre6"/>
<span id="x9_15" class="vn">15</span> corpus enim quod corrumpitur aggravat animam,<br class="calibre6"/> et terrena inhabitatio deprimit sensum multa cogitantem.<br class="calibre6"/>
<span id="x9_16" class="vn">16</span> Et difficile æstimamus quæ in terra sunt,<br class="calibre6"/> et quæ in prospectu sunt invenimus cum labore :<br class="calibre6"/> quæ autem in cælis sunt, quis investigabit ?<br class="calibre6"/>
<span id="x9_17" class="vn">17</span> Sensum autem tuum, quis sciet, nisi tu dederis sapientiam,<br class="calibre6"/> et miseris spiritum sanctum tuum de altissimis,<br class="calibre6"/>
<span id="x9_18" class="vn">18</span> et sic correctæ sint semitæ eorum qui sunt in terris,<br class="calibre6"/> et quæ tibi placent didicerint homines ?<br class="calibre6"/>
<span id="x9_19" class="vn">19</span> Nam per sapientiam sanati sunt<br class="calibre6"/> quicumque placuerunt tibi, Domine, a principio.</div>
</div><div class="calibre5" id="calibre_pb_9"></div></body></html>
