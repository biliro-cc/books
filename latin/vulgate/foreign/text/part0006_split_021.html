<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Josue - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Accesseruntque principes familiarum Levi ad Eleazarum sacerdotem, et Josue filium Nun, et ad duces cognationum per singulas tribus filiorum Israël :
<span id="x21_2" class="vn">2</span> locutique sunt ad eos in Silo terræ Chanaan, atque dixerunt : Dominus præcepit per manum Moysi, ut darentur nobis urbes ad habitandum, et suburbana earum ad alenda jumenta.
<span id="x21_3" class="vn">3</span> Dederuntque filii Israël de possessionibus suis juxta imperium Domini, civitates et suburbana earum.
<span id="x21_4" class="vn">4</span> Egressaque est sors in familiam Caath filiorum Aaron sacerdotis, de tribubus Juda, et Simeon, et Benjamin, civitates tredecim :
<span id="x21_5" class="vn">5</span> et reliquis filiorum Caath, id est Levitis, qui superfuerant, de tribubus Ephraim, et Dan, et dimidia tribu Manasse, civitates decem.
<span id="x21_6" class="vn">6</span> Porro filii Gerson egressa est sors, ut acciperent de tribubus Issachar et Aser et Nephthali, dimidiaque tribu Manasse in Basan, civitates numero tredecim.
<span id="x21_7" class="vn">7</span> Et filiis Merari per cognationes suas de tribubus Ruben et Gad et Zabulon urbes duodecim.
<span id="x21_8" class="vn">8</span> Dederuntque filii Israël Levitis civitates et suburbana earum, sicut præcepit Dominus per manum Moysi, singulis sorte tribuentes.
<span id="x21_9" class="vn">9</span> De tribubus filiorum Juda et Simeon dedit Josue civitates, quarum ista sunt nomina,
<span id="x21_10" class="vn">10</span> filiis Aaron per familias Caath Levitici generis (prima enim sors illis egressa est),
<span id="x21_11" class="vn">11</span> Cariatharbe patris Enac, quæ vocatur Hebron, in monte Juda, et suburbana ejus per circuitum.
<span id="x21_12" class="vn">12</span> Agros vero et villas ejus dederat Caleb filio Jephone ad possidendum.
<span id="x21_13" class="vn">13</span> Dedit ergo filiis Aaron sacerdotis Hebron confugii civitatem, ac suburbana ejus : et Lobnam cum suburbanis suis :
<span id="x21_14" class="vn">14</span> et Jether, et Esthemo,
<span id="x21_15" class="vn">15</span> et Holon, et Dabir,
<span id="x21_16" class="vn">16</span> et Ain, et Jeta, et Bethsames, cum suburbanis suis : civitates novem de tribubus, ut dictum est, duabus.
<span id="x21_17" class="vn">17</span> De tribu autem filiorum Benjamin, Gabaon, et Gabæ,
<span id="x21_18" class="vn">18</span> et Anathoth et Almon, cum suburbanis suis : civitates quatuor.
<span id="x21_19" class="vn">19</span> Omnes simul civitates filiorum Aaron sacerdotis, tredecim, cum suburbanis suis.
<span id="x21_20" class="vn">20</span> Reliquis vero per familias filiorum Caath Levitici generis, hæc est data possessio.
<span id="x21_21" class="vn">21</span> De tribu Ephraim urbes confugii, Sichem cum suburbanis suis in monte Ephraim, et Gazer
<span id="x21_22" class="vn">22</span> et Cibsaim et Beth-horon, cum suburbanis suis, civitates quatuor.
<span id="x21_23" class="vn">23</span> De tribu quoque Dan, Eltheco et Gabathon,
<span id="x21_24" class="vn">24</span> et Ajalon et Gethremmon, cum suburbanis suis, civitates quatuor.
<span id="x21_25" class="vn">25</span> Porro de dimidia tribu Manasse, Thanach et Gethremmon, cum suburbanis suis, civitates duæ.
<span id="x21_26" class="vn">26</span> Omnes civitates decem, et suburbana earum, datæ sunt filiis Caath inferioris gradus.
<span id="x21_27" class="vn">27</span> Filiis quoque Gerson Levitici generis dedit de dimidia tribu Manasse confugii civitates, Gaulon in Basan, et Bosram, cum suburbanis suis, civitates duas.
<span id="x21_28" class="vn">28</span> Porro de tribu Issachar, Cesion, et Dabereth,
<span id="x21_29" class="vn">29</span> et Jaramoth, et Engannim, cum suburbanis suis, civitates quatuor.
<span id="x21_30" class="vn">30</span> De tribu autem Aser, Masal et Abdon,
<span id="x21_31" class="vn">31</span> et Helcath, et Rohob, cum suburbanis suis, civitates quatuor.
<span id="x21_32" class="vn">32</span> De tribu quoque Nephthali civitates confugii, Cedes in Galilæa, et Hammoth Dor, et Carthan, cum suburbanis suis, civitates tres.
<span id="x21_33" class="vn">33</span> Omnes urbes familiarum Gerson, tredecim, cum suburbanis suis.
<span id="x21_34" class="vn">34</span> Filiis autem Merari Levitis inferioris gradus per familias suas data est de tribu Zabulon, Jecnam, et Cartha
<span id="x21_35" class="vn">35</span> et Damna et Naalol, civitates quatuor cum suburbanis suis.
<span id="x21_36" class="vn">36</span> De tribu Ruben ultra Jordanem contra Jericho civitates refugii, Bosor in solitudine, Misor et Jaser et Jethson et Mephaath, civitates quatuor cum suburbanis suis.
<span id="x21_37" class="vn">37</span> De tribu Gad civitates confugii, Ramoth in Galaad, et Manaim et Hesebon et Jazer, civitates quatuor cum suburbanis suis.
<span id="x21_38" class="vn">38</span> Omnes urbes filiorum Merari per familias et cognationes suas, duodecim.
<span id="x21_39" class="vn">39</span> Itaque civitates universæ Levitarum in medio possessionis filiorum Israël fuerunt quadraginta octo
<span id="x21_40" class="vn">40</span> cum suburbanis suis, singulæ per familias distributæ.<br class="calibre6"/><br class="calibre6"/>
<span id="x21_41" class="vn">41</span> Deditque Dominus Deus Israëli omnem terram, quam traditurum se patribus eorum juraverat : et possederunt illam, atque habitaverunt in ea.
<span id="x21_42" class="vn">42</span> Dataque est ab eo pax in omnes per circuitum nationes : nullusque eis hostium resistere ausus est, sed cuncti in eorum ditionem redacti sunt.
<span id="x21_43" class="vn">43</span> Ne unum quidem verbum, quod illis præstiturum se esse promiserat, irritum fuit, sed rebus expleta sunt omnia.
</div><div class="calibre5" id="calibre_pb_21"></div></body></html>
