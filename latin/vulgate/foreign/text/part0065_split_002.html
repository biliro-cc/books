<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Hebræos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c2" id="c2"><span class="chapter-num">2</span></a> <span id="x2_1" class="vn">1</span> Propterea abundantius oportet observare nos ea quæ audivimus, ne forte pereffluamus.
<span id="x2_2" class="vn">2</span> Si enim qui per angelos dictus est sermo, factus est firmus, et omnis prævaricatio, et inobedientia accepit justam mercedis retributionem :
<span id="x2_3" class="vn">3</span> quomodo nos effugiemus si tantam neglexerimus salutem ? quæ cum initium accepisset enarrari per Dominum ab eis, qui audierunt, in nos confirmata est,
<span id="x2_4" class="vn">4</span> contestante Deo signis et portentis, et variis virtutibus, et Spiritus Sancti distributionibus secundum suam voluntatem.
<span id="x2_5" class="vn">5</span> Non enim angelis subjecit Deus orbem terræ futurum, de quo loquimur.
<span id="x2_6" class="vn">6</span> Testatus est autem in quodam loco quis, dicens : Quid est homo quod memor es ejus, aut filius hominis quoniam visitas eum ?
<span id="x2_7" class="vn">7</span> Minuisti eum paulo minus ab angelis : gloria et honore coronasti eum : et constituisti eum super opera manuum tuarum.
<span id="x2_8" class="vn">8</span> Omnia subjecisti sub pedibus ejus. In eo enim quod omnia ei subjecit, nihil dimisit non subjectum ei. Nunc autem necdum videmus omnia subjecta ei.
<span id="x2_9" class="vn">9</span> Eum autem, qui modico quam angeli minoratus est, videmus Jesum propter passionem mortis, gloria et honore coronatum : ut, gratia Dei, pro omnibus gustaret mortem.<br class="calibre6"/><br class="calibre6"/>
<span id="x2_10" class="vn">10</span> Decebat enim eum, propter quem omnia, et per quem omnia, qui multos filios in gloriam adduxerat, auctorem salutis eorum per passionem consummare.
<span id="x2_11" class="vn">11</span> Qui enim sanctificat, et qui sanctificantur, ex uno omnes. Propter quam causam non confunditur fratres eos vocare, dicens :
<span id="x2_12" class="vn">12</span> Nuntiabo nomen tuum fratribus meis : in medio ecclesiæ laudabo te.
<span id="x2_13" class="vn">13</span> Et iterum : Ego ero fidens in eum. Et iterum : Ecce ego, et pueri mei, quos dedit mihi Deus.
<span id="x2_14" class="vn">14</span> Quia ergo pueri communicaverunt carni, et sanguini, et ipse similiter participavit eisdem : ut per mortem destrueret eum qui habebat mortis imperium, id est, diabolum :
<span id="x2_15" class="vn">15</span> et liberaret eos qui timore mortis per totam vitam obnoxii erant servituti.
<span id="x2_16" class="vn">16</span> Nusquam enim angelos apprehendit, sed semen Abrahæ apprehendit.
<span id="x2_17" class="vn">17</span> Unde debuit per omnia fratribus similari, ut misericors fieret, et fidelis pontifex ad Deum, ut repropitiaret delicta populi.
<span id="x2_18" class="vn">18</span> In eo enim, in quo passus est ipse et tentatus, potens est et eis, qui tentantur, auxiliari.
</div><div class="calibre5" id="calibre_pb_2"></div></body></html>
