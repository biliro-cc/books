<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c5" id="c5"><span class="chapter-num">5</span></a> <span id="x5_1" class="vn">1</span> Scimus enim quoniam si terrestris domus nostra hujus habitationis dissolvatur, quod ædificationem ex Deo habemus, domum non manufactam, æternam in cælis.
<span id="x5_2" class="vn">2</span> Nam et in hoc ingemiscimus, habitationem nostram, quæ de cælo est, superindui cupientes :
<span id="x5_3" class="vn">3</span> si tamen vestiti, non nudi inveniamur.
<span id="x5_4" class="vn">4</span> Nam et qui sumus in hoc tabernaculo, ingemiscimus gravati : eo quod nolumus expoliari, sed supervestiri, ut absorbeatur quod mortale est, a vita.
<span id="x5_5" class="vn">5</span> Qui autem efficit nos in hoc ipsum, Deus, qui dedit nobis pignus Spiritus.
<span id="x5_6" class="vn">6</span> Audentes igitur semper, scientes quoniam dum sumus in corpore, peregrinamur a Domino
<span id="x5_7" class="vn">7</span> (per fidem enim ambulamus, et non per speciem) :
<span id="x5_8" class="vn">8</span> audemus autem, et bonam voluntatem habemus magis peregrinari a corpore, et præsentes esse ad Dominum.
<span id="x5_9" class="vn">9</span> Et ideo contendimus, sive absentes, sive præsentes, placere illi.
<span id="x5_10" class="vn">10</span> Omnes enim nos manifestari oportet ante tribunal Christi, ut referat unusquisque propria corporis, prout gessit, sive bonum, sive malum.<br class="calibre6"/><br class="calibre6"/>
<span id="x5_11" class="vn">11</span> Scientes ergo timorem Domini, hominibus suademus, Deo autem manifesti sumus. Spero autem et in conscientiis vestris manifestos nos esse.
<span id="x5_12" class="vn">12</span> Non iterum commendamus nos vobis, sed occasionem damus vobis gloriandi pro nobis : ut habeatis ad eos qui in facie gloriantur, et non in corde.
<span id="x5_13" class="vn">13</span> Sive enim mente excedimus Deo : sive sobrii sumus, vobis.
<span id="x5_14" class="vn">14</span> Caritas enim Christi urget nos : æstimantes hoc, quoniam si unus pro omnibus mortuus est, ergo omnes mortui sunt :
<span id="x5_15" class="vn">15</span> et pro omnibus mortuus est Christus : ut, et qui vivunt, jam non sibi vivant, sed ei qui pro ipsis mortuus est et resurrexit.
<span id="x5_16" class="vn">16</span> Itaque nos ex hoc neminem novimus secundum carnem. Et si cognovimus secundum carnem Christum, sed nunc jam non novimus.
<span id="x5_17" class="vn">17</span> Si qua ergo in Christo nova creatura, vetera transierunt : ecce facta sunt omnia nova.
<span id="x5_18" class="vn">18</span> Omnia autem ex Deo, qui nos reconciliavit sibi per Christum : et dedit nobis ministerium reconciliationis,
<span id="x5_19" class="vn">19</span> quoniam quidem Deus erat in Christo mundum reconcilians sibi, non reputans illis delicta ipsorum, et posuit in nobis verbum reconciliationis.
<span id="x5_20" class="vn">20</span> Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo.
<span id="x5_21" class="vn">21</span> Eum, qui non noverat peccatum, pro nobis peccatum fecit, ut nos efficeremur justitia Dei in ipso.
</div><div class="calibre5" id="calibre_pb_5"></div></body></html>
