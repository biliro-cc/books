<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c106" id="c106"><span class="chapter-num">106</span></a> <span id="x106_1" class="vn">1</span> Alleluja. <div class="poetry">Confitemini Domino, quoniam bonus,<br class="calibre6"/> quoniam in sæculum misericordia ejus.<br class="calibre6"/>
<span id="x106_2" class="vn">2</span> Dicant qui redempti sunt a Domino,<br class="calibre6"/> quos redemit de manu inimici,<br class="calibre6"/> et de regionibus congregavit eos,<br class="calibre6"/>
<span id="x106_3" class="vn">3</span> a solis ortu, et occasu, ab aquilone, et mari.<br class="calibre6"/>
<span id="x106_4" class="vn">4</span> Erraverunt in solitudine, in inaquoso ;<br class="calibre6"/> viam civitatis habitaculi non invenerunt.<br class="calibre6"/>
<span id="x106_5" class="vn">5</span> Esurientes et sitientes,<br class="calibre6"/> anima eorum in ipsis defecit.<br class="calibre6"/>
<span id="x106_6" class="vn">6</span> Et clamaverunt ad Dominum cum tribularentur,<br class="calibre6"/> et de necessitatibus eorum eripuit eos ;<br class="calibre6"/>
<span id="x106_7" class="vn">7</span> et deduxit eos in viam rectam,<br class="calibre6"/> ut irent in civitatem habitationis.<br class="calibre6"/>
<span id="x106_8" class="vn">8</span> Confiteantur Domino misericordiæ ejus,<br class="calibre6"/> et mirabilia ejus filiis hominum.<br class="calibre6"/>
<span id="x106_9" class="vn">9</span> Quia satiavit animam inanem,<br class="calibre6"/> et animam esurientem satiavit bonis.<br class="calibre6"/>
<span id="x106_10" class="vn">10</span> Sedentes in tenebris et umbra mortis ;<br class="calibre6"/> vinctos in mendicitate et ferro.<br class="calibre6"/>
<span id="x106_11" class="vn">11</span> Quia exacerbaverunt eloquia Dei,<br class="calibre6"/> et consilium Altissimi irritaverunt.<br class="calibre6"/>
<span id="x106_12" class="vn">12</span> Et humiliatum est in laboribus cor eorum ;<br class="calibre6"/> infirmati sunt, nec fuit qui adjuvaret.<br class="calibre6"/>
<span id="x106_13" class="vn">13</span> Et clamaverunt ad Dominum cum tribularentur ;<br class="calibre6"/> et de necessitatibus eorum liberavit eos.<br class="calibre6"/>
<span id="x106_14" class="vn">14</span> Et eduxit eos de tenebris et umbra mortis,<br class="calibre6"/> et vincula eorum dirupit.<br class="calibre6"/>
<span id="x106_15" class="vn">15</span> Confiteantur Domino misericordiæ ejus,<br class="calibre6"/> et mirabilia ejus filiis hominum.<br class="calibre6"/>
<span id="x106_16" class="vn">16</span> Quia contrivit portas æreas,<br class="calibre6"/> et vectes ferreos confregit.<br class="calibre6"/>
<span id="x106_17" class="vn">17</span> Suscepit eos de via iniquitatis eorum ;<br class="calibre6"/> propter injustitias enim suas humiliati sunt.<br class="calibre6"/>
<span id="x106_18" class="vn">18</span> Omnem escam abominata est anima eorum,<br class="calibre6"/> et appropinquaverunt usque ad portas mortis.<br class="calibre6"/>
<span id="x106_19" class="vn">19</span> Et clamaverunt ad Dominum cum tribularentur,<br class="calibre6"/> et de necessitatibus eorum liberavit eos.<br class="calibre6"/>
<span id="x106_20" class="vn">20</span> Misit verbum suum, et sanavit eos,<br class="calibre6"/> et eripuit eos de interitionibus eorum.<br class="calibre6"/>
<span id="x106_21" class="vn">21</span> Confiteantur Domino misericordiæ ejus,<br class="calibre6"/> et mirabilia ejus filiis hominum.<br class="calibre6"/>
<span id="x106_22" class="vn">22</span> Et sacrificent sacrificium laudis,<br class="calibre6"/> et annuntient opera ejus in exsultatione.<br class="calibre6"/>
<span id="x106_23" class="vn">23</span> Qui descendunt mare in navibus,<br class="calibre6"/> facientes operationem in aquis multis :<br class="calibre6"/>
<span id="x106_24" class="vn">24</span> ipsi viderunt opera Domini,<br class="calibre6"/> et mirabilia ejus in profundo.<br class="calibre6"/>
<span id="x106_25" class="vn">25</span> Dixit, et stetit spiritus procellæ,<br class="calibre6"/> et exaltati sunt fluctus ejus.<br class="calibre6"/>
<span id="x106_26" class="vn">26</span> Ascendunt usque ad cælos, et descendunt usque ad abyssos ;<br class="calibre6"/> anima eorum in malis tabescebat.<br class="calibre6"/>
<span id="x106_27" class="vn">27</span> Turbati sunt, et moti sunt sicut ebrius,<br class="calibre6"/> et omnis sapientia eorum devorata est.<br class="calibre6"/>
<span id="x106_28" class="vn">28</span> Et clamaverunt ad Dominum cum tribularentur ;<br class="calibre6"/> et de necessitatibus eorum eduxit eos.<br class="calibre6"/>
<span id="x106_29" class="vn">29</span> Et statuit procellam ejus in auram,<br class="calibre6"/> et siluerunt fluctus ejus.<br class="calibre6"/>
<span id="x106_30" class="vn">30</span> Et lætati sunt quia siluerunt ;<br class="calibre6"/> et deduxit eos in portum voluntatis eorum.<br class="calibre6"/>
<span id="x106_31" class="vn">31</span> Confiteantur Domino misericordiæ ejus,<br class="calibre6"/> et mirabilia ejus filiis hominum.<br class="calibre6"/>
<span id="x106_32" class="vn">32</span> Et exaltent eum in ecclesia plebis,<br class="calibre6"/> et in cathedra seniorum laudent eum.<br class="calibre6"/>
<span id="x106_33" class="vn">33</span> Posuit flumina in desertum,<br class="calibre6"/> et exitus aquarum in sitim ;<br class="calibre6"/>
<span id="x106_34" class="vn">34</span> terram fructiferam in salsuginem,<br class="calibre6"/> a malitia inhabitantium in ea.<br class="calibre6"/>
<span id="x106_35" class="vn">35</span> Posuit desertum in stagna aquarum,<br class="calibre6"/> et terram sine aqua in exitus aquarum.<br class="calibre6"/>
<span id="x106_36" class="vn">36</span> Et collocavit illic esurientes,<br class="calibre6"/> et constituerunt civitatem habitationis :<br class="calibre6"/>
<span id="x106_37" class="vn">37</span> et seminaverunt agros et plantaverunt vineas,<br class="calibre6"/> et fecerunt fructum nativitatis.<br class="calibre6"/>
<span id="x106_38" class="vn">38</span> Et benedixit eis, et multiplicati sunt nimis ;<br class="calibre6"/> et jumenta eorum non minoravit.<br class="calibre6"/>
<span id="x106_39" class="vn">39</span> Et pauci facti sunt et vexati sunt,<br class="calibre6"/> a tribulatione malorum et dolore.<br class="calibre6"/>
<span id="x106_40" class="vn">40</span> Effusa est contemptio super principes :<br class="calibre6"/> et errare fecit eos in invio, et non in via.<br class="calibre6"/>
<span id="x106_41" class="vn">41</span> Et adjuvit pauperem de inopia,<br class="calibre6"/> et posuit sicut oves familias.<br class="calibre6"/>
<span id="x106_42" class="vn">42</span> Videbunt recti, et lætabuntur ;<br class="calibre6"/> et omnis iniquitas oppilabit os suum.<br class="calibre6"/>
<span id="x106_43" class="vn">43</span> Quis sapiens, et custodiet hæc,<br class="calibre6"/> et intelliget misericordias Domini ?</div>
</div><div class="calibre5" id="calibre_pb_106"></div></body></html>
