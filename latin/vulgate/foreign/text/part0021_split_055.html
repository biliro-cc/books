<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c55" id="c55"><span class="chapter-num">55</span></a> <span id="x55_1" class="vn">1</span> In finem, pro populo qui a sanctis longe factus est. David in tituli inscriptionem, cum tenuerunt eum Allophyli in Geth.
<div class="poetry"><span id="x55_2" class="vn">2</span> Miserere mei, Deus, quoniam conculcavit me homo ;<br class="calibre6"/> tota die impugnans, tribulavit me.<br class="calibre6"/>
<span id="x55_3" class="vn">3</span> Conculcaverunt me inimici mei tota die,<br class="calibre6"/> quoniam multi bellantes adversum me.<br class="calibre6"/>
<span id="x55_4" class="vn">4</span> Ab altitudine diei timebo :<br class="calibre6"/> ego vero in te sperabo.<br class="calibre6"/>
<span id="x55_5" class="vn">5</span> In Deo laudabo sermones meos ;<br class="calibre6"/> in Deo speravi :<br class="calibre6"/> non timebo quid faciat mihi caro.<br class="calibre6"/>
<span id="x55_6" class="vn">6</span> Tota die verba mea execrabantur ;<br class="calibre6"/> adversum me omnes cogitationes eorum in malum.<br class="calibre6"/>
<span id="x55_7" class="vn">7</span> Inhabitabunt, et abscondent ;<br class="calibre6"/> ipsi calcaneum meum observabunt.<br class="calibre6"/> Sicut sustinuerunt animam meam,<br class="calibre6"/>
<span id="x55_8" class="vn">8</span> pro nihilo salvos facies illos ;<br class="calibre6"/> in ira populos confringes.<br class="calibre6"/>
<span id="x55_9" class="vn">9</span> Deus, vitam meam annuntiavi tibi ;<br class="calibre6"/> posuisti lacrimas meas in conspectu tuo,<br class="calibre6"/> sicut et in promissione tua :<br class="calibre6"/>
<span id="x55_10" class="vn">10</span> tunc convertentur inimici mei retrorsum.<br class="calibre6"/> In quacumque die invocavero te,<br class="calibre6"/> ecce cognovi quoniam Deus meus es.<br class="calibre6"/>
<span id="x55_11" class="vn">11</span> In Deo laudabo verbum ;<br class="calibre6"/> in Domino laudabo sermonem.<br class="calibre6"/> In Deo speravi :<br class="calibre6"/> non timebo quid faciat mihi homo.<br class="calibre6"/>
<span id="x55_12" class="vn">12</span> In me sunt, Deus, vota tua,<br class="calibre6"/> quæ reddam, laudationes tibi :<br class="calibre6"/>
<span id="x55_13" class="vn">13</span> quoniam eripuisti animam meam de morte,<br class="calibre6"/> et pedes meos de lapsu,<br class="calibre6"/> ut placeam coram Deo in lumine viventium.</div>
</div><div class="calibre5" id="calibre_pb_55"></div></body></html>
