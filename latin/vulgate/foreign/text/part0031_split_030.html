<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ezechiel - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a> <span id="x30_1" class="vn">1</span> Et factum est verbum Domini ad me, dicens :
<span id="x30_2" class="vn">2</span> Fili hominis, propheta, et dic : <div class="poetry">Hæc dicit Dominus Deus :<br class="calibre6"/> Ululate : Væ, væ diei !<br class="calibre6"/>
<span id="x30_3" class="vn">3</span> quia juxta est dies,<br class="calibre6"/> et appropinquat dies Domini, dies nubis :<br class="calibre6"/> tempus gentium erit.<br class="calibre6"/>
<span id="x30_4" class="vn">4</span> Et veniet gladius in Ægyptum,<br class="calibre6"/> et erit pavor in Æthiopia,<br class="calibre6"/> cum ceciderint vulnerati in Ægypto,<br class="calibre6"/> et ablata fuerit multitudo illius,<br class="calibre6"/> et destructa fundamenta ejus.<br class="calibre6"/>
<span id="x30_5" class="vn">5</span> Æthiopia, et Libya, et Lydi,<br class="calibre6"/> et omne reliquum vulgus,<br class="calibre6"/> et Chub, et filii terræ fœderis,<br class="calibre6"/> cum eis gladio cadent.<br class="calibre6"/>
<span id="x30_6" class="vn">6</span> Hæc dicit Dominus Deus :<br class="calibre6"/> Et corruent fulcientes Ægyptum,<br class="calibre6"/> et destruetur superbia imperii ejus :<br class="calibre6"/> a turre Syenes gladio cadent in ea,<br class="calibre6"/> ait Dominus Deus exercituum.<br class="calibre6"/>
<span id="x30_7" class="vn">7</span> Et dissipabuntur in medio terrarum desolatarum,<br class="calibre6"/> et urbes ejus in medio civitatum desertarum erunt :<br class="calibre6"/>
<span id="x30_8" class="vn">8</span> et scient quia ego Dominus,<br class="calibre6"/> cum dedero ignem in Ægypto,<br class="calibre6"/> et attriti fuerint omnes auxiliatores ejus.<br class="calibre6"/>
<span id="x30_9" class="vn">9</span> In die illa egredientur nuntii a facie mea in trieribus<br class="calibre6"/> ad conterendam Æthiopiæ confidentiam :<br class="calibre6"/> et erit pavor in eis in die Ægypti,<br class="calibre6"/> quia absque dubio veniet.<br class="calibre6"/>
<span id="x30_10" class="vn">10</span> Hæc dicit Dominus Deus :<br class="calibre6"/> Cessare faciam multitudinem Ægypti<br class="calibre6"/> in manu Nabuchodonosor regis Babylonis.<br class="calibre6"/>
<span id="x30_11" class="vn">11</span> Ipse et populus ejus cum eo, fortissimi gentium,<br class="calibre6"/> adducentur ad disperdendam terram :<br class="calibre6"/> et evaginabunt gladios suos super Ægyptum,<br class="calibre6"/> et implebunt terram interfectis.<br class="calibre6"/>
<span id="x30_12" class="vn">12</span> Et faciam alveos fluminum aridos,<br class="calibre6"/> et tradam terram in manus pessimorum :<br class="calibre6"/> et dissipabo terram et plenitudinem ejus<br class="calibre6"/> manu alienorum :<br class="calibre6"/> ego Dominus locutus sum.<br class="calibre6"/>
<span id="x30_13" class="vn">13</span> Hæc dicit Dominus Deus :<br class="calibre6"/> Et disperdam simulacra,<br class="calibre6"/> et cessare faciam idola de Memphis :<br class="calibre6"/> et dux de terra Ægypti non erit amplius,<br class="calibre6"/> et dabo terrorem in terra Ægypti.<br class="calibre6"/>
<span id="x30_14" class="vn">14</span> Et disperdam terram Phathures,<br class="calibre6"/> et dabo ignem in Taphnis,<br class="calibre6"/> et faciam judicia in Alexandria.<br class="calibre6"/>
<span id="x30_15" class="vn">15</span> Et effundam indignationem meam super Pelusium, robur Ægypti,<br class="calibre6"/> et interficiam multitudinem Alexandriæ.<br class="calibre6"/>
<span id="x30_16" class="vn">16</span> Et dabo ignem in Ægypto :<br class="calibre6"/> quasi parturiens dolebit Pelusium,<br class="calibre6"/> et Alexandria erit dissipata,<br class="calibre6"/> et in Memphis angustiæ quotidianæ.<br class="calibre6"/>
<span id="x30_17" class="vn">17</span> Juvenes Heliopoleos et Bubasti gladio cadent,<br class="calibre6"/> et ipsæ captivæ ducentur.<br class="calibre6"/>
<span id="x30_18" class="vn">18</span> Et in Taphnis nigrescet dies,<br class="calibre6"/> cum contrivero ibi sceptra Ægypti,<br class="calibre6"/> et defecerit in ea superbia potentiæ ejus :<br class="calibre6"/> ipsam nubes operiet,<br class="calibre6"/> filiæ autem ejus in captivitatem ducentur.<br class="calibre6"/>
<span id="x30_19" class="vn">19</span> Et judicia faciam in Ægypto :<br class="calibre6"/> et scient quia ego Dominus.</div><br class="calibre6"/><br class="calibre6"/>
<span id="x30_20" class="vn">20</span> Et factum est in undecimo anno, in primo mense, in septima mensis : factum est verbum Domini ad me, dicens :
<div class="poetry"><span id="x30_21" class="vn">21</span> Fili hominis, brachium Pharaonis regis Ægypti confregi,<br class="calibre6"/> et ecce non est obvolutum ut restitueretur ei sanitas,<br class="calibre6"/> ut ligaretur pannis, et fasciaretur linteolis,<br class="calibre6"/> ut recepto robore posset tenere gladium.<br class="calibre6"/>
<span id="x30_22" class="vn">22</span> Propterea hæc dicit Dominus Deus :<br class="calibre6"/> Ecce ego ad Pharaonem regem Ægypti,<br class="calibre6"/> et comminuam brachium ejus forte, sed confractum :<br class="calibre6"/> et dejiciam gladium de manu ejus,<br class="calibre6"/>
<span id="x30_23" class="vn">23</span> et dispergam Ægyptum in gentibus,<br class="calibre6"/> et ventilabo eos in terris.<br class="calibre6"/>
<span id="x30_24" class="vn">24</span> Et confortabo brachia regis Babylonis,<br class="calibre6"/> daboque gladium meum in manu ejus,<br class="calibre6"/> et confringam brachia Pharaonis,<br class="calibre6"/> et gement gemitibus interfecti coram facie ejus.<br class="calibre6"/>
<span id="x30_25" class="vn">25</span> Et confortabo brachia regis Babylonis,<br class="calibre6"/> et brachia Pharaonis concident :<br class="calibre6"/> et scient quia ego Dominus,<br class="calibre6"/> cum dedero gladium meum in manu regis Babylonis,<br class="calibre6"/> et extenderit eum super terram Ægypti.<br class="calibre6"/>
<span id="x30_26" class="vn">26</span> Et dispergam Ægyptum in nationes,<br class="calibre6"/> et ventilabo eos in terras :<br class="calibre6"/> et scient quia ego Dominus.</div>
</div><div class="calibre5" id="calibre_pb_30"></div></body></html>
