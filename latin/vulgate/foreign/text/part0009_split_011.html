<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Regum I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c11" id="c11"><span class="chapter-num">11</span></a> <span id="x11_1" class="vn">1</span> Et factum est quasi post mensem, ascendit Naas Ammonites, et pugnare cœpit adversum Jabes Galaad. Dixeruntque omnes viri Jabes ad Naas : Habeto nos fœderatos, et serviemus tibi.
<span id="x11_2" class="vn">2</span> Et respondit ad eos Naas Ammonites : In hoc feriam vobiscum fœdus, ut eruam omnium vestrum oculos dextros, ponamque vos opprobrium in universo Israël.
<span id="x11_3" class="vn">3</span> Et dixerunt ad eum seniores Jabes : Concede nobis septem dies, ut mittamus nuntios ad universos terminos Israël, et si non fuerit qui defendat nos, egrediemur ad te.
<span id="x11_4" class="vn">4</span> Venerunt ergo nuntii in Gabaa Saulis : et locuti sunt verba hæc, audiente populo : et levavit omnis populus vocem suam, et flevit.<br class="calibre6"/><br class="calibre6"/>
<span id="x11_5" class="vn">5</span> Et ecce Saul veniebat, sequens boves de agro, et ait : Quid habet populus quod plorat ? Et narraverunt ei verba virorum Jabes.
<span id="x11_6" class="vn">6</span> Et insilivit spiritus Domini in Saul cum audisset verba hæc, et iratus est furor ejus nimis.
<span id="x11_7" class="vn">7</span> Et assumens utrumque bovem, concidit in frustra, misitque in omnes terminos Israël per manum nuntiorum, dicens : Quicumque non exierit, et secutus fuerit Saul et Samuel, sic fiet bobus ejus. Invasit ergo timor Domini populum, et egressi sunt quasi vir unus.
<span id="x11_8" class="vn">8</span> Et recensuit eos in Bezech : fueruntque filiorum Israël trecenta millia, virorum autem Juda triginta millia.
<span id="x11_9" class="vn">9</span> Et dixerunt nuntiis qui venerant : Sic dicetis viris qui sunt in Jabes Galaad : Cras erit vobis salus, cum incaluerit sol. Venerunt ergo nuntii, et annuntiaverunt viris Jabes : qui lætati sunt.
<span id="x11_10" class="vn">10</span> Et dixerunt : Mane exibimus ad vos : et facietis nobis omne quod placuerit vobis.<br class="calibre6"/><br class="calibre6"/>
<span id="x11_11" class="vn">11</span> Et factum est, cum dies crastinus venisset, constituit Saul populum in tres partes : et ingressus est media castra in vigilia matutina, et percussit Ammon usque dum incalesceret dies : reliqui autem dispersi sunt, ita ut non relinquerentur in eis duo pariter.
<span id="x11_12" class="vn">12</span> Et ait populus ad Samuelem : Quis est iste qui dixit : Saul num regnabit super nos ? Date viros, et interficiemus eos.
<span id="x11_13" class="vn">13</span> Et ait Saul : Non occidetur quisquam in die hac, quia hodie fecit Dominus salutem in Israël.
<span id="x11_14" class="vn">14</span> Dixit autem Samuel ad populum : Venite, et eamus in Galgala, et innovemus ibi regnum.
<span id="x11_15" class="vn">15</span> Et perrexit omnis populus in Galgala, et fecerunt ibi regem Saul coram Domino in Galgala, et immolaverunt ibi victimas pacificas coram Domino. Et lætatus est ibi Saul, et cuncti viri Israël nimis.
</div><div class="calibre5" id="calibre_pb_11"></div></body></html>
