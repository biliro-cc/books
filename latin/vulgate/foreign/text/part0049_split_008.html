<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Lucas - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Et factum est deinceps, et ipse iter faciebat per civitates, et castella prædicans, et evangelizans regnum Dei : et duodecim cum illo,
<span id="x8_2" class="vn">2</span> et mulieres aliquæ, quæ erant curatæ a spiritibus malignis et infirmatibus : Maria, quæ vocatur Magdalene, de qua septem dæmonia exierant,
<span id="x8_3" class="vn">3</span> et Joanna uxor Chusæ procuratoris Herodis, et Susanna, et aliæ multæ, quæ ministrabant ei de facultatibus suis.<br class="calibre6"/><br class="calibre6"/>
<span id="x8_4" class="vn">4</span> Cum autem turba plurima convenirent, et de civitatibus properarent ad eum, dixit per similitudinem :
<span id="x8_5" class="vn">5</span> Exiit qui seminat, seminare semen suum. Et dum seminat, aliud cecidit secus viam, et conculcatum est, et volucres cæli comederunt illud.
<span id="x8_6" class="vn">6</span> Et aliud cecidit supra petram : et natum aruit, quia non habebat humorem.
<span id="x8_7" class="vn">7</span> Et aliud cecidit inter spinas, et simul exortæ spinæ suffocaverunt illud.
<span id="x8_8" class="vn">8</span> Et aliud cecidit in terram bonam : et ortum fecit fructum centuplum. Hæc dicens clamabat : Qui habet aures audiendi, audiat.<br class="calibre6"/><br class="calibre6"/>
<span id="x8_9" class="vn">9</span> Interrogabant autem eum discipuli ejus, quæ esset hæc parabola.
<span id="x8_10" class="vn">10</span> Quibus ipse dixit : Vobis datum est nosse mysterium regni Dei, ceteris autem in parabolis : ut videntes non videant, et audientes non intelligant.<br class="calibre6"/><br class="calibre6"/>
<span id="x8_11" class="vn">11</span> Est autem hæc parabola : Semen est verbum Dei.
<span id="x8_12" class="vn">12</span> Qui autem secus viam, hi sunt qui audiunt : deinde venit diabolus, et tollit verbum de corde eorum, ne credentes salvi fiant.
<span id="x8_13" class="vn">13</span> Nam qui supra petram, qui cum audierint, cum gaudio suscipiunt verbum : et hi radices non habent : qui ad tempus credunt, et in tempore tentationis recedunt.
<span id="x8_14" class="vn">14</span> Quod autem in spinas cecidit : hi sunt qui audierunt, et a sollicitudinibus, et divitiis, et voluptatibus vitæ euntes, suffocantur, et non referunt fructum.
<span id="x8_15" class="vn">15</span> Quod autem in bonam terram : hi sunt qui in corde bono et optimo audientes verbum retinent, et fructum afferunt in patientia.<br class="calibre6"/><br class="calibre6"/>
<span id="x8_16" class="vn">16</span> Nemo autem lucernam accendens, operit eam vase, aut subtus lectum ponit : sed supra candelabrum ponit, ut intrantes videant lumen.
<span id="x8_17" class="vn">17</span> Non est enim occultum, quod non manifestetur : nec absconditum, quod non cognoscatur, et in palam veniat.
<span id="x8_18" class="vn">18</span> Videte ergo quomodo audiatis. Qui enim habet, dabitur illi : et quicumque non habet, etiam quod putat se habere, auferetur ab illo.<br class="calibre6"/><br class="calibre6"/>
<span id="x8_19" class="vn">19</span> Venerunt autem ad illum mater et fratres ejus, et non poterant adire eum præ turba.
<span id="x8_20" class="vn">20</span> Et nuntiatum est illi : Mater tua et fratres tui stant foris, volentes te videre.
<span id="x8_21" class="vn">21</span> Qui respondens, dixit ad eos : Mater mea et fratres mei hi sunt, qui verbum Dei audiunt et faciunt.<br class="calibre6"/><br class="calibre6"/>
<span id="x8_22" class="vn">22</span> Factum est autem in una dierum : et ipse ascendit in naviculam, et discipuli ejus, et ait ad illos : Transfretemus trans stagnum. Et ascenderunt.
<span id="x8_23" class="vn">23</span> Et navigantibus illis, obdormivit, et descendit procella venti in stagnum, et complebantur, et periclitabantur.
<span id="x8_24" class="vn">24</span> Accedentes autem suscitaverunt eum, dicentes : Præceptor, perimus. At ille surgens, increpavit ventum, et tempestatem aquæ, et cessavit : et facta est tranquillitas.
<span id="x8_25" class="vn">25</span> Dixit autem illis : Ubi est fides vestra ? Qui timentes, mirati sunt ad invicem, dicentes : Quis putas hic est, quia et ventis, et mari imperat, et obediunt ei ?<br class="calibre6"/><br class="calibre6"/>
<span id="x8_26" class="vn">26</span> Et navigaverunt ad regionem Gerasenorum, quæ est contra Galilæam.
<span id="x8_27" class="vn">27</span> Et cum egressus esset ad terram, occurrit illi vir quidam, qui habebat dæmonium jam temporibus multis, et vestimento non induebatur, neque in domo manebat, sed in monumentis.
<span id="x8_28" class="vn">28</span> Is, ut vidit Jesum, procidit ante illum : et exclamans voce magna, dixit : Quid mihi et tibi est, Jesu Fili Dei Altissimi ? obsecro te, ne me torqueas.
<span id="x8_29" class="vn">29</span> Præcipiebat enim spiritui immundo ut exiret ab homine. Multis enim temporibus arripiebat illum, et vinciebatur catenis, et compedibus custoditus. Et ruptis vinculis agebatur a dæmonio in deserta.
<span id="x8_30" class="vn">30</span> Interrogavit autem illum Jesus, dicens : Quod tibi nomen est ? At ille dixit : Legio : quia intraverant dæmonia multa in eum.
<span id="x8_31" class="vn">31</span> Et rogabant illum ne imperaret illis ut in abyssum irent.
<span id="x8_32" class="vn">32</span> Erat autem ibi grex porcorum multorum pascentium in monte : et rogabant eum, ut permitteret eis in illos ingredi. Et permisit illis.
<span id="x8_33" class="vn">33</span> Exierunt ergo dæmonia ab homine, et intraverunt in porcos : et impetu abiit grex per præceps in stagnum, et suffocatus est.
<span id="x8_34" class="vn">34</span> Quod ut viderunt factum qui pascebant, fugerunt, et nuntiaverunt in civitatem et in villas.
<span id="x8_35" class="vn">35</span> Exierunt autem videre quod factum est, et venerunt ad Jesum, et invenerunt hominem sedentem, a quo dæmonia exierant, vestitum ac sana mente, ad pedes ejus, et timuerunt.
<span id="x8_36" class="vn">36</span> Nuntiaverunt autem illis et qui viderant, quomodo sanus factus esset a legione :
<span id="x8_37" class="vn">37</span> et rogaverunt illum omnis multitudo regionis Gerasenorum ut discederet ab ipsis : quia magno timore tenebantur. Ipse autem ascendens navim, reversus est.
<span id="x8_38" class="vn">38</span> Et rogabat illum vir, a quo dæmonia exierant, ut cum eo esset. Dimisit autem eum Jesus, dicens :
<span id="x8_39" class="vn">39</span> Redi in domum tuam, et narra quanta tibi fecit Deus. Et abiit per universam civitatem, prædicans quanta illi fecisset Jesus.<br class="calibre6"/><br class="calibre6"/>
<span id="x8_40" class="vn">40</span> Factum est autem cum rediisset Jesus, excepit illum turba : erunt enim omnes exspectantes eum.
<span id="x8_41" class="vn">41</span> Et ecce venit vir, cui nomen Jairus, et ipse princeps synagogæ erat : et cecidit ad pedes Jesu, rogans eum ut intraret in domum ejus,
<span id="x8_42" class="vn">42</span> quia unica filia erat ei fere annorum duodecim, et hæc moriebatur. Et contigit, dum iret, a turba comprimebatur.
<span id="x8_43" class="vn">43</span> Et mulier quædam erat in fluxu sanguinis ab annis duodecim, quæ in medicos erogaverat omnem substantiam suam, nec ab ullo potuit curari :
<span id="x8_44" class="vn">44</span> accessit retro, et tetigit fimbriam vestimenti ejus : et confestim stetit fluxus sanguinis ejus.
<span id="x8_45" class="vn">45</span> Et ait Jesus : Quis est, qui me tetigit ? Negantibus autem omnibus, dixit Petrus, et qui cum illo erant : Præceptor, turbæ te comprimunt, et affligunt, et dicis : Quis me tetigit ?
<span id="x8_46" class="vn">46</span> Et dicit Jesus : Tetigit me aliquis : nam ego novi virtutem de me exiisse.
<span id="x8_47" class="vn">47</span> Videns autem mulier, quia non latuit, tremens venit, et procidit ante pedes ejus : et ob quam causam tetigerit eum, indicavit coram omni populo : et quemadmodum confestim sanata sit.
<span id="x8_48" class="vn">48</span> At ipse dixit ei : Filia, fides tua salvam te fecit : vade in pace.
<span id="x8_49" class="vn">49</span> Adhuc illo loquente, venit quidam ad principem synagogæ, dicens ei : Quia mortua est filia tua, noli vexare illum.
<span id="x8_50" class="vn">50</span> Jesus autem, audito hoc verbo, respondit patri puellæ : Noli timere, crede tantum, et salva erit.
<span id="x8_51" class="vn">51</span> Et cum venisset domum, non permisit intrare secum quemquam, nisi Petrum, et Jacobum, et Joannem, et patrem, et matrem puellæ.
<span id="x8_52" class="vn">52</span> Flebant autem omnes, et plangebant illam. At ille dixit : Nolite flere : non est mortua puella, sed dormit.
<span id="x8_53" class="vn">53</span> Et deridebant eum, scientes quod mortua esset.
<span id="x8_54" class="vn">54</span> Ipse autem tenens manum ejus clamavit, dicens : Puella, surge.
<span id="x8_55" class="vn">55</span> Et reversus est spiritus ejus, et surrexit continuo. Et jussit illi dari manducare.
<span id="x8_56" class="vn">56</span> Et stupuerunt parentes ejus, quibus præcepit ne alicui dicerent quod factum erat.
</div><div class="calibre5" id="calibre_pb_8"></div></body></html>
