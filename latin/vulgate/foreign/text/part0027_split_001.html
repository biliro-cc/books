<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Visio Isaiæ, filii Amos, quam vidit super Judam et Jerusalem, in diebus Oziæ, Joathan, Achaz, et Ezechiæ, regum Juda.<br class="calibre6"/><br class="calibre6"/>
<div class="poetry"><span id="x1_2" class="vn">2</span> Audite, cæli, et auribus percipe, terra,<br class="calibre6"/> quoniam Dominus locutus est.<br class="calibre6"/> Filios enutrivi, et exaltavi ;<br class="calibre6"/> ipsi autem spreverunt me.<br class="calibre6"/>
<span id="x1_3" class="vn">3</span> Cognovit bos possessorem suum,<br class="calibre6"/> et asinus præsepe domini sui ;<br class="calibre6"/> Israël autem me non cognovit,<br class="calibre6"/> et populus meus non intellexit.<br class="calibre6"/>
<span id="x1_4" class="vn">4</span> Væ genti peccatrici,<br class="calibre6"/> populo gravi iniquitate,<br class="calibre6"/> semini nequam, filiis sceleratis !<br class="calibre6"/> dereliquerunt Dominum ;<br class="calibre6"/> blasphemaverunt Sanctum Israël ;<br class="calibre6"/> abalienati sunt retrorsum.<br class="calibre6"/>
<span id="x1_5" class="vn">5</span> Super quo percutiam vos ultra, addentes prævaricationem ?<br class="calibre6"/> omne caput languidum,<br class="calibre6"/> et omne cor mœrens.<br class="calibre6"/>
<span id="x1_6" class="vn">6</span> A planta pedis usque ad verticem,<br class="calibre6"/> non est in eo sanitas ;<br class="calibre6"/> vulnus, et livor, et plaga tumens,<br class="calibre6"/> non est circumligata, nec curata medicamine,<br class="calibre6"/> neque fota oleo.<br class="calibre6"/>
<span id="x1_7" class="vn">7</span> Terra vestra deserta ;<br class="calibre6"/> civitates vestræ succensæ igni :<br class="calibre6"/> regionem vestram coram vobis alieni devorant,<br class="calibre6"/> et desolabitur sicut in vastitate hostili.<br class="calibre6"/>
<span id="x1_8" class="vn">8</span> Et derelinquetur filia Sion<br class="calibre6"/> ut umbraculum in vinea,<br class="calibre6"/> et sicut tugurium in cucumerario,<br class="calibre6"/> et sicut civitas quæ vastatur.<br class="calibre6"/>
<span id="x1_9" class="vn">9</span> Nisi Dominus exercituum<br class="calibre6"/> reliquisset nobis semen,<br class="calibre6"/> quasi Sodoma fuissemus,<br class="calibre6"/> et quasi Gomorrha similes essemus.<br class="calibre6"/>
<span id="x1_10" class="vn">10</span> Audite verbum Domini,<br class="calibre6"/> principes Sodomorum ;<br class="calibre6"/> percipite auribus legem Dei nostri,<br class="calibre6"/> populus Gomorrhæ.<br class="calibre6"/>
<span id="x1_11" class="vn">11</span> Quo mihi multitudinem victimarum vestrarum ?<br class="calibre6"/> dicit Dominus.<br class="calibre6"/> Plenus sum :<br class="calibre6"/> holocausta arietum,<br class="calibre6"/> et adipem pinguium,<br class="calibre6"/> et sanguinem vitulorum et agnorum et hircorum,<br class="calibre6"/> nolui.<br class="calibre6"/>
<span id="x1_12" class="vn">12</span> Cum veniretis ante conspectum meum,<br class="calibre6"/> quis quæsivit hæc de manibus vestris,<br class="calibre6"/> ut ambularetis in atriis meis ?<br class="calibre6"/>
<span id="x1_13" class="vn">13</span> Ne offeratis ultra sacrificium frustra :<br class="calibre6"/> incensum abominatio est mihi.<br class="calibre6"/> Neomeniam et sabbatum, et festivitates alias, non feram ;<br class="calibre6"/> iniqui sunt cœtus vestri.<br class="calibre6"/>
<span id="x1_14" class="vn">14</span> Calendas vestras, et solemnitates vestras odivit anima mea :<br class="calibre6"/> facta sunt mihi molesta ; laboravi sustinens.<br class="calibre6"/>
<span id="x1_15" class="vn">15</span> Et cum extenderitis manus vestras, avertam oculos meos a vobis,<br class="calibre6"/> et cum multiplicaveritis orationem, non exaudiam :<br class="calibre6"/> manus enim vestræ sanguine plenæ sunt.<br class="calibre6"/>
<span id="x1_16" class="vn">16</span> Lavamini, mundi estote ;<br class="calibre6"/> auferte malum cogitationum vestrarum<br class="calibre6"/> ab oculis meis :<br class="calibre6"/> quiescite agere perverse,<br class="calibre6"/>
<span id="x1_17" class="vn">17</span> discite benefacere ;<br class="calibre6"/> quærite judicium, subvenite oppresso,<br class="calibre6"/> judicate pupillo, defendite viduam.</div><br class="calibre6"/><br class="calibre6"/>
<div class="poetry"><span id="x1_18" class="vn">18</span> Et venite, et arguite me, dicit Dominus.<br class="calibre6"/> Si fuerint peccata vestra ut coccinum,<br class="calibre6"/> quasi nix dealbabuntur ;<br class="calibre6"/> et si fuerint rubra quasi vermiculus,<br class="calibre6"/> velut lana alba erunt.<br class="calibre6"/>
<span id="x1_19" class="vn">19</span> Si volueritis, et audieritis me,<br class="calibre6"/> bona terræ comeditis.<br class="calibre6"/>
<span id="x1_20" class="vn">20</span> Quod si nolueritis, et me ad iracundiam provocaveritis,<br class="calibre6"/> gladius devorabit vos,<br class="calibre6"/> quia os Domini locutum est.<br class="calibre6"/>
<span id="x1_21" class="vn">21</span> Quomodo facta est meretrix<br class="calibre6"/> civitas fidelis, plena judicii ?<br class="calibre6"/> justitia habitavit in ea,<br class="calibre6"/> nunc autem homicidæ.<br class="calibre6"/>
<span id="x1_22" class="vn">22</span> Argentum tuum versum est in scoriam ;<br class="calibre6"/> vinum tuum mistum est aqua.<br class="calibre6"/>
<span id="x1_23" class="vn">23</span> Principes tui infideles,<br class="calibre6"/> socii furum.<br class="calibre6"/> Omnes diligunt munera,<br class="calibre6"/> sequuntur retributiones.<br class="calibre6"/> Pupillo non judicant,<br class="calibre6"/> et causa viduæ non ingreditur ad illos.<br class="calibre6"/>
<span id="x1_24" class="vn">24</span> Propter hoc ait Dominus,<br class="calibre6"/> Deus exercituum, Fortis Israël :<br class="calibre6"/> Heu ! consolabor super hostibus meis,<br class="calibre6"/> et vindicabor de inimicis meis.<br class="calibre6"/>
<span id="x1_25" class="vn">25</span> Et convertam manum meam ad te,<br class="calibre6"/> et excoquam ad puram scoriam tuam,<br class="calibre6"/> et auferam omne stannum tuum.<br class="calibre6"/>
<span id="x1_26" class="vn">26</span> Et restituam judices tuos ut fuerunt prius,<br class="calibre6"/> et consiliarios tuos sicut antiquitus ;<br class="calibre6"/> post hæc vocaberis civitas justi,<br class="calibre6"/> urbs fidelis.<br class="calibre6"/>
<span id="x1_27" class="vn">27</span> Sion in judicio redimetur,<br class="calibre6"/> et reducent eam in justitia.<br class="calibre6"/>
<span id="x1_28" class="vn">28</span> Et conteret scelestos, et peccatores simul ;<br class="calibre6"/> et qui dereliquerunt Dominum consumentur.<br class="calibre6"/>
<span id="x1_29" class="vn">29</span> Confundentur enim ab idolis quibus sacrificaverunt,<br class="calibre6"/> et erubescetis super hortis quos elegeratis,<br class="calibre6"/>
<span id="x1_30" class="vn">30</span> cum fueritis velut quercus defluentibus foliis,<br class="calibre6"/> et velut hortus absque aqua.<br class="calibre6"/>
<span id="x1_31" class="vn">31</span> Et erit fortitudo vestra ut favilla stuppæ,<br class="calibre6"/> et opus vestrum quasi scintilla,<br class="calibre6"/> et succendetur utrumque simul,<br class="calibre6"/> et non erit qui extinguat.</div>
</div><div class="calibre5" id="calibre_pb_1"></div></body></html>
