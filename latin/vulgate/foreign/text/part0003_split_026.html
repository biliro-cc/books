<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c26" id="c26"><span class="chapter-num">26</span></a> <span id="x26_1" class="vn">1</span> Ego Dominus Deus vester : non facietis vobis idolum, et sculptile, nec titulos erigetis, nec insignem lapidem ponetis in terra vestra, ut adoretis eum. Ego enim sum Dominus Deus vester.
<span id="x26_2" class="vn">2</span> Custodite sabbata mea, et pavete ad sanctuarium meum. Ego Dominus.
<span id="x26_3" class="vn">3</span> Si in præceptis meis ambulaveritis, et mandata mea custodieritis, et feceritis ea, dabo vobis pluvias temporibus suis,
<span id="x26_4" class="vn">4</span> et terra gignet germen suum, et pomis arbores replebuntur.
<span id="x26_5" class="vn">5</span> Apprehendet messium tritura vindemiam, et vindemia occupabit sementem : et comedetis panem vestrum in saturitate, et absque pavore habitabitis in terra vestra.
<span id="x26_6" class="vn">6</span> Dabo pacem in finibus vestris : dormietis, et non erit qui exterreat. Auferam malas bestias, et gladius non transibit terminos vestros.
<span id="x26_7" class="vn">7</span> Persequemini inimicos vestros, et corruent coram vobis.
<span id="x26_8" class="vn">8</span> Persequentur quinque de vestris centum alienos, et centum de vobis decem millia : cadent inimici vestri gladio in conspectu vestro.
<span id="x26_9" class="vn">9</span> Respiciam vos, et crescere faciam : multiplicabimini, et firmabo pactum meum vobiscum.
<span id="x26_10" class="vn">10</span> Comedetis vetustissima veterum, et vetera novis supervenientibus projicietis.
<span id="x26_11" class="vn">11</span> Ponam tabernaculum meum in medio vestri, et non abjiciet vos anima mea.
<span id="x26_12" class="vn">12</span> Ambulabo inter vos, et ero Deus vester, vosque eritis populus meus.
<span id="x26_13" class="vn">13</span> Ego Dominus Deus vester, qui eduxi vos de terra Ægyptiorum, ne serviretis eis : et qui confregi catenas cervicum vestrarum, ut incederetis erecti.<br class="calibre6"/><br class="calibre6"/>
<span id="x26_14" class="vn">14</span> Quod si non audieritis me, nec feceritis omnia mandata mea,
<span id="x26_15" class="vn">15</span> si spreveritis leges meas, et judicia mea contempseritis, ut non faciatis ea quæ a me constituta sunt, et ad irritum perducatis pactum meum :
<span id="x26_16" class="vn">16</span> ego quoque hæc faciam vobis : visitabo vos velociter in egestate, et ardore, qui conficiat oculos vestros, et consumat animas vestras. Frustra seretis sementem, quæ ab hostibus devorabitur.
<span id="x26_17" class="vn">17</span> Ponam faciem meam contra vos, et corruetis coram hostibus vestris, et subjiciemini his qui oderunt vos : fugietis, nemine persequente.
<span id="x26_18" class="vn">18</span> Sin autem nec sic obedieritis mihi, addam correptiones vestras septuplum propter peccata vestra,
<span id="x26_19" class="vn">19</span> et conteram superbiam duritiæ vestræ. Daboque vobis cælum desuper sicut ferrum, et terram æneam.
<span id="x26_20" class="vn">20</span> Consumetur incassum labor vester, non proferet terra germen, nec arbores poma præbebunt.
<span id="x26_21" class="vn">21</span> Si ambulaveritis ex adverso mihi, nec volueritis audire me, addam plagas vestras in septuplum propter peccata vestra :
<span id="x26_22" class="vn">22</span> immittamque in vos bestias agri, quæ consumant vos, et pecora vestra, et ad paucitatem cuncta redigant, desertæque fiant viæ vestræ.
<span id="x26_23" class="vn">23</span> Quod si nec sic volueritis recipere disciplinam, sed ambulaveritis ex adverso mihi :
<span id="x26_24" class="vn">24</span> ego quoque contra vos adversus incedam, et percutiam vos septies propter peccata vestra,
<span id="x26_25" class="vn">25</span> inducamque super vos gladium ultorem fœderis mei. Cumque confugeritis in urbes, mittam pestilentiam in medio vestri, et trademini in manibus hostium,
<span id="x26_26" class="vn">26</span> postquam confregero baculum panis vestri : ita ut decem mulieres in uno clibano coquant panes, et reddant eos ad pondus : et comedetis, et non saturabimini.<br class="calibre6"/><br class="calibre6"/>
<span id="x26_27" class="vn">27</span> Sin autem nec per hæc audieritis me, sed ambulaveritis contra me :
<span id="x26_28" class="vn">28</span> et ego incedam adversus vos in furore contrario, et corripiam vos septem plagis propter peccata vestra :
<span id="x26_29" class="vn">29</span> ita ut comedatis carnes filiorum vestrorum et filiarum vestrarum.
<span id="x26_30" class="vn">30</span> Destruam excelsa vestra, et simulacra confringam. Cadetis inter ruinas idolorum vestrorum, et abominabitur vos anima mea,
<span id="x26_31" class="vn">31</span> in tantum ut urbes vestras redigam in solitudinem, et deserta faciam sanctuaria vestra, nec recipiam ultra odorem suavissimum.
<span id="x26_32" class="vn">32</span> Disperdamque terram vestram, et stupebunt super ea inimici vestri, cum habitatores illius fuerint.
<span id="x26_33" class="vn">33</span> Vos autem dispergam in gentes, et evaginabo post vos gladium, eritque terra vestra deserta, et civitates vestræ dirutæ.
<span id="x26_34" class="vn">34</span> Tunc placebunt terræ sabbata sua cunctis diebus solitudinis suæ : quando fueritis
<span id="x26_35" class="vn">35</span> in terra hostili, sabbatizabit, et requiescet in sabbatis solitudinis suæ, eo quod non requieverit in sabbatis vestris quando habitabatis in ea.
<span id="x26_36" class="vn">36</span> Et qui de vobis remanserint, dabo pavorem in cordibus eorum in regionibus hostium, terrebit eos sonitus folii volantis, et ita fugient quasi gladium : cadent, nullo persequente,
<span id="x26_37" class="vn">37</span> et corruent singuli super fratres suos, quasi bella fugientes, nemo vestrum inimicis audebit resistere.
<span id="x26_38" class="vn">38</span> Peribitis inter gentes, et hostilis vos terra consumet.
<span id="x26_39" class="vn">39</span> Quod si et de iis aliqui remanserint, tabescent in iniquitatibus suis, in terra inimicorum suorum, et propter peccata patrum suorum et sua affligentur :
<span id="x26_40" class="vn">40</span> donec confiteantur iniquitates suas, et majorum suorum, quibus prævaricati sunt in me, et ambulaverunt ex adverso mihi.
<span id="x26_41" class="vn">41</span> Ambulabo igitur et ego contra eos, et inducam illos in terram hostilem, donec erubescat incircumcisa mens eorum : tunc orabunt pro impietatibus suis.<br class="calibre6"/><br class="calibre6"/>
<span id="x26_42" class="vn">42</span> Et recordabor fœderis mei, quod pepigi cum Jacob, et Isaac, et Abraham. Terræ quoque memor ero :
<span id="x26_43" class="vn">43</span> quæ cum relicta fuerit ab eis, complacebit sibi in sabbatis suis, patiens solitudinem propter illos. Ipsi vero rogabunt pro peccatis suis, eo quod abjecerint judicia mea, et leges meas despexerint.
<span id="x26_44" class="vn">44</span> Et tamen etiam cum essent in terra hostili, non penitus abjeci eos, neque sic despexi ut consumerentur, et irritum facerent pactum meum cum eis. Ego enim sum Dominus Deus eorum,
<span id="x26_45" class="vn">45</span> et recordabor fœderis mei pristini, quando eduxi eos de terra Ægypti in conspectu gentium, ut essem Deus eorum. Ego Dominus.<br class="calibre6"/><br class="calibre6"/> Hæc sunt judicia atque præcepta et leges quas dedit Dominus inter se et filios Israël in monte Sinai per manum Moysi.
</div><div class="calibre5" id="calibre_pb_26"></div></body></html>
