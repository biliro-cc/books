<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c51" id="c51"><span class="chapter-num">51</span></a> <span id="x51_1" class="vn">1</span> In finem. Intellectus David,
<span id="x51_2" class="vn">2</span> cum venit Doëg Idumæus, et nuntiavit Sauli : Venit David in domum Achimelech.
<div class="poetry"><span id="x51_3" class="vn">3</span> Quid gloriaris in malitia,<br class="calibre6"/> qui potens es in iniquitate ?<br class="calibre6"/>
<span id="x51_4" class="vn">4</span> Tota die injustitiam cogitavit lingua tua ;<br class="calibre6"/> sicut novacula acuta fecisti dolum.<br class="calibre6"/>
<span id="x51_5" class="vn">5</span> Dilexisti malitiam super benignitatem ;<br class="calibre6"/> iniquitatem magis quam loqui æquitatem.<br class="calibre6"/>
<span id="x51_6" class="vn">6</span> Dilexisti omnia verba præcipitationis ;<br class="calibre6"/> lingua dolosa.<br class="calibre6"/>
<span id="x51_7" class="vn">7</span> Propterea Deus destruet te in finem ;<br class="calibre6"/> evellet te, et emigrabit te de tabernaculo tuo,<br class="calibre6"/> et radicem tuam de terra viventium.<br class="calibre6"/>
<span id="x51_8" class="vn">8</span> Videbunt justi, et timebunt ;<br class="calibre6"/> et super eum ridebunt, et dicent :<br class="calibre6"/>
<span id="x51_9" class="vn">9</span> Ecce homo qui non posuit Deum adjutorem suum ;<br class="calibre6"/> sed speravit in multitudine divitiarum suarum,<br class="calibre6"/> et prævaluit in vanitate sua.<br class="calibre6"/>
<span id="x51_10" class="vn">10</span> Ego autem, sicut oliva fructifera in domo Dei ;<br class="calibre6"/> speravi in misericordia Dei, in æternum et in sæculum sæculi.<br class="calibre6"/>
<span id="x51_11" class="vn">11</span> Confitebor tibi in sæculum, quia fecisti ;<br class="calibre6"/> et exspectabo nomen tuum,<br class="calibre6"/> quoniam bonum est in conspectu sanctorum tuorum.</div>
</div><div class="calibre5" id="calibre_pb_51"></div></body></html>
