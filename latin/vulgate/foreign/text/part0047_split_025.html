<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c25" id="c25"><span class="chapter-num">25</span></a> <span id="x25_1" class="vn">1</span> Tunc simile erit regnum cælorum decem virginibus : quæ accipientes lampades suas exierunt obviam sponso et sponsæ.
<span id="x25_2" class="vn">2</span> Quinque autem ex eis erant fatuæ, et quinque prudentes :
<span id="x25_3" class="vn">3</span> sed quinque fatuæ, acceptis lampadibus, non sumpserunt oleum secum :
<span id="x25_4" class="vn">4</span> prudentes vero acceperunt oleum in vasis suis cum lampadibus.
<span id="x25_5" class="vn">5</span> Moram autem faciente sponso, dormitaverunt omnes et dormierunt.
<span id="x25_6" class="vn">6</span> Media autem nocte clamor factus est : Ecce sponsus venit, exite obviam ei.
<span id="x25_7" class="vn">7</span> Tunc surrexerunt omnes virgines illæ, et ornaverunt lampades suas.
<span id="x25_8" class="vn">8</span> Fatuæ autem sapientibus dixerunt : Date nobis de oleo vestro, quia lampades nostræ extinguuntur.
<span id="x25_9" class="vn">9</span> Responderunt prudentes, dicentes : Ne forte non sufficiat nobis, et vobis, ite potius ad vendentes, et emite vobis.
<span id="x25_10" class="vn">10</span> Dum autem irent emere, venit sponsus : et quæ paratæ erant, intraverunt cum eo ad nuptias, et clausa est janua.
<span id="x25_11" class="vn">11</span> Novissime vero veniunt et reliquæ virgines, dicentes : Domine, domine, aperi nobis.
<span id="x25_12" class="vn">12</span> At ille respondens, ait : Amen dico vobis, nescio vos.
<span id="x25_13" class="vn">13</span> Vigilate itaque, quia nescitis diem, neque horam.<br class="calibre6"/><br class="calibre6"/>
<span id="x25_14" class="vn">14</span> Sicut enim homo peregre proficiscens, vocavit servos suos, et tradidit illis bona sua.
<span id="x25_15" class="vn">15</span> Et uni dedit quinque talenta, alii autem duo, alii vero unum, unicuique secundum propriam virtutem : et profectus est statim.
<span id="x25_16" class="vn">16</span> Abiit autem qui quinque talenta acceperat, et operatus est in eis, et lucratus est alia quinque.
<span id="x25_17" class="vn">17</span> Similiter et qui duo acceperat, lucratus est alia duo.
<span id="x25_18" class="vn">18</span> Qui autem unum acceperat, abiens fodit in terram, et abscondit pecuniam domini sui.
<span id="x25_19" class="vn">19</span> Post multum vero temporis venit dominus servorum illorum, et posuit rationem cum eis.
<span id="x25_20" class="vn">20</span> Et accedens qui quinque talenta acceperat, obtulit alia quinque talenta, dicens : Domine, quinque talenta tradidisti mihi, ecce alia quinque superlucratus sum.
<span id="x25_21" class="vn">21</span> Ait illi dominus ejus : Euge serve bone, et fidelis : quia super pauca fuisti fidelis, super multa te constituam ; intra in gaudium domini tui.
<span id="x25_22" class="vn">22</span> Accessit autem et qui duo talenta acceperat, et ait : Domine, duo talenta tradidisti mihi, ecce alia duo lucratus sum.
<span id="x25_23" class="vn">23</span> Ait illi dominus ejus : Euge serve bone, et fidelis : quia super pauca fuisti fidelis, super multa te constituam ; intra in gaudium domini tui.
<span id="x25_24" class="vn">24</span> Accedens autem et qui unum talentum acceperat, ait : Domine, scio quia homo durus es ; metis ubi non seminasti, et congregas ubi non sparsisti :
<span id="x25_25" class="vn">25</span> et timens abii, et abscondi talentum tuum in terra : ecce habes quod tuum est.
<span id="x25_26" class="vn">26</span> Respondens autem dominus ejus, dixit ei : Serve male, et piger, sciebas quia meto ubi non semino, et congrego ubi non sparsi :
<span id="x25_27" class="vn">27</span> oportuit ergo te committere pecuniam meam numulariis, et veniens ego recepissem utique quod meum est cum usura.
<span id="x25_28" class="vn">28</span> Tollite itaque ab eo talentum, et date ei qui habet decem talenta :
<span id="x25_29" class="vn">29</span> omni enim habenti dabitur, et abundabit : ei autem qui non habet, et quod videtur habere, auferetur ab eo.
<span id="x25_30" class="vn">30</span> Et inutilem servum ejicite in tenebras exteriores : illic erit fletus, et stridor dentium.<br class="calibre6"/><br class="calibre6"/>
<span id="x25_31" class="vn">31</span> Cum autem venerit Filius hominis in majestate sua, et omnes angeli cum eo, tunc sedebit super sedem majestatis suæ :
<span id="x25_32" class="vn">32</span> et congregabuntur ante eum omnes gentes, et separabit eos ab invicem, sicut pastor segregat oves ab hædis :
<span id="x25_33" class="vn">33</span> et statuet oves quidem a dextris suis, hædos autem a sinistris.
<span id="x25_34" class="vn">34</span> Tunc dicet rex his qui a dextris ejus erunt : Venite benedicti Patris mei, possidete paratum vobis regnum a constitutione mundi :
<span id="x25_35" class="vn">35</span> esurivi enim, et dedistis mihi manducare : sitivi, et dedistis mihi bibere : hospes eram, et collegistis me :
<span id="x25_36" class="vn">36</span> nudus, et cooperuistis me : infirmus, et visitastis me : in carcere eram, et venistis ad me.
<span id="x25_37" class="vn">37</span> Tunc respondebunt ei justi, dicentes : Domine, quando te vidimus esurientem, et pavimus te : sitientem, et dedimus tibi potum ?
<span id="x25_38" class="vn">38</span> quando autem te vidimus hospitem, et collegimus te : aut nudum, et cooperuimus te ?
<span id="x25_39" class="vn">39</span> aut quando te vidimus infirmum, aut in carcere, et venimus ad te ?
<span id="x25_40" class="vn">40</span> Et respondens rex, dicet illis : Amen dico vobis, quamdiu fecistis uni ex his fratribus meis minimis, mihi fecistis.
<span id="x25_41" class="vn">41</span> Tunc dicet et his qui a sinistris erunt : Discedite a me maledicti in ignem æternum, qui paratus est diabolo, et angelis ejus :
<span id="x25_42" class="vn">42</span> esurivi enim, et non dedistis mihi manducare : sitivi, et non desistis mihi potum :
<span id="x25_43" class="vn">43</span> hospes eram, et non collegistis me : nudus, et non cooperuistis me : infirmus, et in carcere, et non visitastis me.
<span id="x25_44" class="vn">44</span> Tunc respondebunt ei et ipsi, dicentes : Domine, quando te vidimus esurientem, aut sitientem, aut hospitem, aut nudum, aut infirmum, aut in carcere, et non ministravimus tibi ?
<span id="x25_45" class="vn">45</span> Tunc respondebit illis, dicens : Amen dico vobis : Quamdiu non fecistis uni de minoribus his, nec mihi fecistis.
<span id="x25_46" class="vn">46</span> Et ibunt hi in supplicium æternum : justi autem in vitam æternam.
</div><div class="calibre5" id="calibre_pb_25"></div></body></html>
