<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c44" id="c44"><span class="chapter-num">44</span></a> <span id="x44_1" class="vn">1</span> In finem, pro iis qui commutabuntur. Filiis Core, ad intellectum. Canticum pro dilecto.
<div class="poetry"><span id="x44_2" class="vn">2</span> Eructavit cor meum verbum bonum :<br class="calibre6"/> dico ego opera mea regi.<br class="calibre6"/> Lingua mea calamus scribæ<br class="calibre6"/> velociter scribentis.<br class="calibre6"/>
<span id="x44_3" class="vn">3</span> Speciosus forma præ filiis hominum,<br class="calibre6"/> diffusa est gratia in labiis tuis :<br class="calibre6"/> propterea benedixit te Deus in æternum.<br class="calibre6"/>
<span id="x44_4" class="vn">4</span> Accingere gladio tuo super femur tuum, potentissime.<br class="calibre6"/>
<span id="x44_5" class="vn">5</span> Specie tua et pulchritudine tua<br class="calibre6"/> intende, prospere procede, et regna,<br class="calibre6"/> propter veritatem, et mansuetudinem, et justitiam ;<br class="calibre6"/> et deducet te mirabiliter dextera tua.<br class="calibre6"/>
<span id="x44_6" class="vn">6</span> Sagittæ tuæ acutæ :<br class="calibre6"/> populi sub te cadent,<br class="calibre6"/> in corda inimicorum regis.<br class="calibre6"/>
<span id="x44_7" class="vn">7</span> Sedes tua, Deus, in sæculum sæculi ;<br class="calibre6"/> virga directionis virga regni tui.<br class="calibre6"/>
<span id="x44_8" class="vn">8</span> Dilexisti justitiam, et odisti iniquitatem ;<br class="calibre6"/> propterea unxit te Deus, Deus tuus,<br class="calibre6"/> oleo lætitiæ, præ consortibus tuis.<br class="calibre6"/>
<span id="x44_9" class="vn">9</span> Myrrha, et gutta, et casia a vestimentis tuis,<br class="calibre6"/> a domibus eburneis ; ex quibus delectaverunt te<br class="calibre6"/>
<span id="x44_10" class="vn">10</span> filiæ regum in honore tuo.<br class="calibre6"/> Astitit regina a dextris tuis<br class="calibre6"/> in vestitu deaurato, circumdata varietate.<br class="calibre6"/>
<span id="x44_11" class="vn">11</span> Audi, filia, et vide, et inclina aurem tuam ;<br class="calibre6"/> et obliviscere populum tuum, et domum patris tui.<br class="calibre6"/>
<span id="x44_12" class="vn">12</span> Et concupiscet rex decorem tuum,<br class="calibre6"/> quoniam ipse est Dominus Deus tuus, et adorabunt eum.<br class="calibre6"/>
<span id="x44_13" class="vn">13</span> Et filiæ Tyri in muneribus vultum tuum deprecabuntur ;<br class="calibre6"/> omnes divites plebis.<br class="calibre6"/>
<span id="x44_14" class="vn">14</span> Omnis gloria ejus filiæ regis ab intus,<br class="calibre6"/> in fimbriis aureis,<br class="calibre6"/>
<span id="x44_15" class="vn">15</span> circumamicta varietatibus.<br class="calibre6"/> Adducentur regi virgines post eam ;<br class="calibre6"/> proximæ ejus afferentur tibi.<br class="calibre6"/>
<span id="x44_16" class="vn">16</span> Afferentur in lætitia et exsultatione ;<br class="calibre6"/> adducentur in templum regis.<br class="calibre6"/>
<span id="x44_17" class="vn">17</span> Pro patribus tuis nati sunt tibi filii ;<br class="calibre6"/> constitues eos principes super omnem terram.<br class="calibre6"/>
<span id="x44_18" class="vn">18</span> Memores erunt nominis tui in omni generatione et generationem :<br class="calibre6"/> propterea populi confitebuntur tibi in æternum, et in sæculum sæculi.</div>
</div><div class="calibre5" id="calibre_pb_44"></div></body></html>
