<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a> <span id="x7_1" class="vn">1</span> Et factum est in diebus Achaz, filii Joathan, filii Oziæ, regis Juda, ascendit Rasin, rex Syriæ, et Phacee, filius Romeliæ, rex Israël, in Jerusalem, ad præliandum contra eam : et non potuerunt
<span id="x7_2" class="vn">2</span> debellare eam. Et nuntiaverunt domui David, dicentes : Requievit Syria super Ephraim. Et commotum est cor ejus, et cor populi ejus, sicut moventur ligna silvarum a facie venti.
<span id="x7_3" class="vn">3</span> Et dixit Dominus ad Isaiam : Egredere in occursum Achaz, tu et qui derelictus est Jasub, filius tuus, ad extremum aquæductus piscinæ superioris in via agri Fullonis ;
<span id="x7_4" class="vn">4</span> et dices ad eum : <div class="poetry">Vide ut sileas ; noli timere,<br class="calibre6"/> et cor tuum ne formidet<br class="calibre6"/> a duabus caudis titionum fumigantium istorum,<br class="calibre6"/> in ira furoris Rasin, regis Syriæ, et filii Romeliæ ;<br class="calibre6"/>
<span id="x7_5" class="vn">5</span> eo quod consilium inierit contra te Syria in malum,<br class="calibre6"/> Ephraim, et filius Romeliæ, dicentes :<br class="calibre6"/>
<span id="x7_6" class="vn">6</span> Ascendamus ad Judam,<br class="calibre6"/> et suscitemus eum, et avellamus eum ad nos,<br class="calibre6"/> et ponamus regem in medio ejus filium Tabeel.<br class="calibre6"/>
<span id="x7_7" class="vn">7</span> Hæc dicit Dominus Deus :<br class="calibre6"/> Non stabit, et non erit istud ;<br class="calibre6"/>
<span id="x7_8" class="vn">8</span> sed caput Syriæ Damascus,<br class="calibre6"/> et caput Damasci Rasin ;<br class="calibre6"/> et adhuc sexaginta et quinque anni,<br class="calibre6"/> et desinet Ephraim esse populus ;<br class="calibre6"/>
<span id="x7_9" class="vn">9</span> et caput Ephraim Samaria,<br class="calibre6"/> et caput Samariæ filius Romeliæ.<br class="calibre6"/> Si non credideritis, non permanebitis.</div>
<span id="x7_10" class="vn">10</span> Et adjecit Dominus loqui ad Achaz, dicens :
<span id="x7_11" class="vn">11</span> Pete tibi signum a Domino Deo tuo, in profundum inferni, sive in excelsum supra.
<span id="x7_12" class="vn">12</span> Et dixit Achaz : Non petam, et non tentabo Dominum.
<span id="x7_13" class="vn">13</span> Et dixit : <div class="poetry">Audite ergo, domus David.<br class="calibre6"/> Numquid parum vobis est molestos esse hominibus,<br class="calibre6"/> quia molesti estis et Deo meo ?<br class="calibre6"/>
<span id="x7_14" class="vn">14</span> Propter hoc dabit Dominus ipse vobis signum :<br class="calibre6"/> ecce virgo concipiet, et pariet filium,<br class="calibre6"/> et vocabitur nomen ejus Emmanuel.<br class="calibre6"/>
<span id="x7_15" class="vn">15</span> Butyrum et mel comedet,<br class="calibre6"/> ut sciat reprobare malum, et eligere bonum.<br class="calibre6"/>
<span id="x7_16" class="vn">16</span> Quia antequam sciat puer reprobare malum et eligere bonum,<br class="calibre6"/> derelinquetur terra quam tu detestaris a facie duorum regum suorum.<br class="calibre6"/>
<span id="x7_17" class="vn">17</span> Adducet Dominus super te, et super populum tuum,<br class="calibre6"/> et super domum patris tui,<br class="calibre6"/> dies qui non venerunt<br class="calibre6"/> a diebus separationis Ephraim a Juda,<br class="calibre6"/> cum rege Assyriorum.<br class="calibre6"/>
<span id="x7_18" class="vn">18</span> Et erit in die illa : sibilabit Dominus<br class="calibre6"/> muscæ quæ est in extremo fluminum Ægypti,<br class="calibre6"/> et api quæ est in terra Assur ;<br class="calibre6"/>
<span id="x7_19" class="vn">19</span> et venient, et requiescent omnes<br class="calibre6"/> in torrentibus vallium,<br class="calibre6"/> et in cavernis petrarum,<br class="calibre6"/> et in omnibus frutetis, et in universis foraminibus.<br class="calibre6"/>
<span id="x7_20" class="vn">20</span> In die illa radet Dominus<br class="calibre6"/> in novacula conducta in his qui trans flumen sunt,<br class="calibre6"/> in rege Assyriorum,<br class="calibre6"/> caput et pilos pedum,<br class="calibre6"/> et barbam universam.<br class="calibre6"/>
<span id="x7_21" class="vn">21</span> Et erit in die illa :<br class="calibre6"/> nutriet homo vaccam boum, et duas oves,<br class="calibre6"/>
<span id="x7_22" class="vn">22</span> et præ ubertate lactis<br class="calibre6"/> comedet butyrum ;<br class="calibre6"/> butyrum enim et mel manducabit<br class="calibre6"/> omnis qui relictus fuerit in medio terræ.<br class="calibre6"/>
<span id="x7_23" class="vn">23</span> Et erit in die illa : omnis locus ubi fuerint<br class="calibre6"/> mille vites, mille argenteis,<br class="calibre6"/> in spinas et in vepres erunt.<br class="calibre6"/>
<span id="x7_24" class="vn">24</span> Cum sagittis et arcu ingredientur illuc :<br class="calibre6"/> vepres enim et spinæ erunt in universa terra.<br class="calibre6"/>
<span id="x7_25" class="vn">25</span> Et omnes montes qui in sarculo sarrientur,<br class="calibre6"/> non veniet illuc terror spinarum et veprium :<br class="calibre6"/> et erit in pascua bovis, et in conculcationem pecoris.</div>
</div><div class="calibre5" id="calibre_pb_7"></div></body></html>
