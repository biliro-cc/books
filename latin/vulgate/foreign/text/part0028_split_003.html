<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c3" id="c3"><span class="chapter-num">3</span></a><div class="poetry"> <span id="x3_1" class="vn">1</span> Vulgo dicitur : Si dimiserit vir uxorem suam,<br class="calibre6"/> et recedens ab eo duxerit virum alterum,<br class="calibre6"/> numquid revertetur ad eam ultra ?<br class="calibre6"/> numquid non polluta et contaminata erit mulier illa ?<br class="calibre6"/> Tu autem fornicata es cum amatoribus multis :<br class="calibre6"/> tamen revertere ad me, dicit Dominus,<br class="calibre6"/> et ego suscipiam te.<br class="calibre6"/>
<span id="x3_2" class="vn">2</span> Leva oculos tuos in directum,<br class="calibre6"/> et vide ubi non prostrata sis.<br class="calibre6"/> In viis sedebas,<br class="calibre6"/> exspectans eos quasi latro in solitudine :<br class="calibre6"/> et polluisti terram in fornicationibus tuis, et in malitiis tuis.<br class="calibre6"/>
<span id="x3_3" class="vn">3</span> Quam ob rem prohibitæ sunt stillæ pluviarum,<br class="calibre6"/> et serotinus imber non fuit.<br class="calibre6"/> Frons mulieris meretricis facta est tibi ;<br class="calibre6"/> noluisti erubescere.<br class="calibre6"/>
<span id="x3_4" class="vn">4</span> Ergo saltem amodo voca me :<br class="calibre6"/> Pater meus, dux virginitatis meæ tu es :<br class="calibre6"/>
<span id="x3_5" class="vn">5</span> numquid irasceris in perpetuum,<br class="calibre6"/> aut perseverabis in finem ?<br class="calibre6"/> ecce locuta es, et fecisti mala, et potuisti.</div><br class="calibre6"/><br class="calibre6"/>
<span id="x3_6" class="vn">6</span> Et dixit Dominus ad me in diebus Josiæ regis : <div class="poetry">Numquid vidisti quæ fecerit aversatrix Israël ?<br class="calibre6"/> Abiit sibimet super omnem montem excelsum,<br class="calibre6"/> et sub omni ligno frondoso,<br class="calibre6"/> et fornicata est ibi.<br class="calibre6"/>
<span id="x3_7" class="vn">7</span> Et dixi, cum fecisset hæc omnia :<br class="calibre6"/> Ad me revertere :<br class="calibre6"/> et non est reversa.<br class="calibre6"/> Et vidit prævaricatrix soror ejus Juda<br class="calibre6"/>
<span id="x3_8" class="vn">8</span> quia pro eo quod mœchata esset aversatrix Israël,<br class="calibre6"/> dimisissem eam,<br class="calibre6"/> et dedissem ei libellum repudii :<br class="calibre6"/> et non timuit prævaricatrix Juda soror ejus,<br class="calibre6"/> sed abiit, et fornicata est etiam ipsa :<br class="calibre6"/>
<span id="x3_9" class="vn">9</span> et facilitate fornicationis suæ contaminavit terram,<br class="calibre6"/> et mœchata est cum lapide et ligno :<br class="calibre6"/>
<span id="x3_10" class="vn">10</span> et in omnibus his non est reversa ad me<br class="calibre6"/> prævaricatrix soror ejus Juda<br class="calibre6"/> in toto corde suo,<br class="calibre6"/> sed in mendacio, ait Dominus.</div>
<span id="x3_11" class="vn">11</span> Et dixit Dominus ad me : Justificavit animam suam aversatrix Israël, comparatione prævaricatricis Judæ.
<span id="x3_12" class="vn">12</span> Vade, et clama sermones istos contra aquilonem, et dices : <div class="poetry">Revertere, aversatrix Israël, ait Dominus,<br class="calibre6"/> et non avertam faciem meam a vobis,<br class="calibre6"/> quia sanctus ego sum, dicit Dominus,<br class="calibre6"/> et non irascar in perpetuum.<br class="calibre6"/>
<span id="x3_13" class="vn">13</span> Verumtamen scito iniquitatem tuam,<br class="calibre6"/> quia in Dominum Deum tuum prævaricata es,<br class="calibre6"/> et dispersisti vias tuas alienis sub omni ligno frondoso,<br class="calibre6"/> et vocem meam non audisti, ait Dominus.<br class="calibre6"/>
<span id="x3_14" class="vn">14</span> Convertimini, filii revertentes, dicit Dominus,<br class="calibre6"/> quia ego vir vester :<br class="calibre6"/> et assumam vos unum de civitate,<br class="calibre6"/> et duos de cognatione,<br class="calibre6"/> et introducam vos in Sion.<br class="calibre6"/>
<span id="x3_15" class="vn">15</span> Et dabo vobis pastores juxta cor meum,<br class="calibre6"/> et pascent vos scientia et doctrina.<br class="calibre6"/>
<span id="x3_16" class="vn">16</span> Cumque multiplicati fueritis,<br class="calibre6"/> et creveritis in terra in diebus illis, ait Dominus,<br class="calibre6"/> non dicent ultra :<br class="calibre6"/> Arca testamenti Domini :<br class="calibre6"/> neque ascendet super cor, neque recordabuntur illius,<br class="calibre6"/> nec visitabitur, nec fiet ultra.<br class="calibre6"/>
<span id="x3_17" class="vn">17</span> In tempore illo vocabunt Jerusalem solium Domini :<br class="calibre6"/> et congregabuntur ad eam omnes gentes<br class="calibre6"/> in nomine Domini in Jerusalem,<br class="calibre6"/> et non ambulabunt post pravitatem cordis sui pessimi.<br class="calibre6"/>
<span id="x3_18" class="vn">18</span> In diebus illis ibit domus Juda ad domum Israël,<br class="calibre6"/> et venient simul de terra aquilonis<br class="calibre6"/> ad terram quam dedi patribus vestris.<br class="calibre6"/>
<span id="x3_19" class="vn">19</span> Ego autem dixi :<br class="calibre6"/> Quomodo ponam te in filios,<br class="calibre6"/> et tribuam tibi terram desiderabilem,<br class="calibre6"/> hæreditatem præclaram exercituum gentium ?<br class="calibre6"/> Et dixi : Patrem vocabis me,<br class="calibre6"/> et post me ingredi non cessabis.<br class="calibre6"/>
<span id="x3_20" class="vn">20</span> Sed quomodo si contemnat mulier amatorem suum,<br class="calibre6"/> sic contempsit me domus Israël,<br class="calibre6"/> dicit Dominus.<br class="calibre6"/>
<span id="x3_21" class="vn">21</span> Vox in viis audita est,<br class="calibre6"/> ploratus et ululatus filiorum Israël :<br class="calibre6"/> quoniam iniquam fecerunt viam suam ;<br class="calibre6"/> obliti sunt Domini Dei sui.<br class="calibre6"/>
<span id="x3_22" class="vn">22</span> Convertimini, filii revertentes,<br class="calibre6"/> et sanabo aversiones vestras.<br class="calibre6"/> Ecce nos venimus ad te :<br class="calibre6"/> tu enim es Dominus Deus noster.<br class="calibre6"/>
<span id="x3_23" class="vn">23</span> Vere mendaces erant colles,<br class="calibre6"/> et multitudo montium :<br class="calibre6"/> vere in Domino Deo nostro salus Israël.<br class="calibre6"/>
<span id="x3_24" class="vn">24</span> Confusio comedit laborem patrum nostrorum ab adolescentia nostra :<br class="calibre6"/> greges eorum, et armenta eorum,<br class="calibre6"/> filios eorum, et filias eorum.<br class="calibre6"/>
<span id="x3_25" class="vn">25</span> Dormiemus in confusione nostra,<br class="calibre6"/> et operiet nos ignominia nostra :<br class="calibre6"/> quoniam Domino Deo nostro peccavimus nos, et patres nostri,<br class="calibre6"/> ab adolescentia nostra usque ad diem hanc :<br class="calibre6"/> et non audivimus vocem Domini Dei nostri.</div>
</div><div class="calibre5" id="calibre_pb_3"></div></body></html>
