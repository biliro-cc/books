<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Corinthios I - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a> <span id="x14_1" class="vn">1</span> Sectamini caritatem, æmulamini spiritualia : magis autem ut prophetetis.
<span id="x14_2" class="vn">2</span> Qui enim loquitur lingua, non hominibus loquitur, sed Deo : nemo enim audit. Spiritu autem loquitur mysteria.
<span id="x14_3" class="vn">3</span> Nam qui prophetat, hominibus loquitur ad ædificationem, et exhortationem, et consolationem.
<span id="x14_4" class="vn">4</span> Qui loquitur lingua, semetipsum ædificat : qui autem prophetat, ecclesiam Dei ædificat.
<span id="x14_5" class="vn">5</span> Volo autem omnes vos loqui linguis : magis autem prophetare. Nam major est qui prophetat, quam qui loquitur linguis ; nisi forte interpretetur ut ecclesia ædificationem accipiat.
<span id="x14_6" class="vn">6</span> Nunc autem, fratres, si venero ad vos linguis loquens : quid vobis prodero, nisi vobis loquar aut in revelatione, aut in scientia, aut in prophetia, aut in doctrina ?
<span id="x14_7" class="vn">7</span> Tamen quæ sine anima sunt vocem dantia, sive tibia, sive cithara ; nisi distinctionem sonituum dederint, quomodo scietur id quod canitur, aut quod citharizatur ?
<span id="x14_8" class="vn">8</span> Etenim si incertam vocem det tuba, quis parabit se ad bellum ?
<span id="x14_9" class="vn">9</span> Ita et vos per linguam nisi manifestum sermonem dederitis : quomodo scietur id quod dicitur ? eritis enim in aëra loquentes.
<span id="x14_10" class="vn">10</span> Tam multa, ut puta genera linguarum sunt in hoc mundo : et nihil sine voce est.
<span id="x14_11" class="vn">11</span> Si ergo nesciero virtutem vocis, ero ei, cui loquor, barbarus : et qui loquitur, mihi barbarus.
<span id="x14_12" class="vn">12</span> Sic et vos, quoniam æmulatores estis spirituum, ad ædificationem ecclesiæ quærite ut abundetis.
<span id="x14_13" class="vn">13</span> Et ideo qui loquitur lingua, oret ut interpretetur.
<span id="x14_14" class="vn">14</span> Nam si orem lingua, spiritus meus orat, mens autem mea sine fructu est.
<span id="x14_15" class="vn">15</span> Quid ergo est ? Orabo spiritu, orabo et mente : psallam spiritu, psallam et mente.
<span id="x14_16" class="vn">16</span> Ceterum si benedixeris spiritu, qui supplet locum idiotæ, quomodo dicet : Amen, super tuam benedictionem ? quoniam quid dicas, nescit.
<span id="x14_17" class="vn">17</span> Nam tu quidem bene gratias agis, sed alter non ædificatur.
<span id="x14_18" class="vn">18</span> Gratias ago Deo meo, quod omnium vestrum lingua loquor.
<span id="x14_19" class="vn">19</span> Sed in ecclesia volo quinque verba sensu meo loqui, ut et alios instruam : quam decem millia verborum in lingua.
<span id="x14_20" class="vn">20</span> Fratres, nolite pueri effici sensibus, sed malitia parvuli estote : sensibus autem perfecti estote.
<span id="x14_21" class="vn">21</span> In lege scriptum est : Quoniam in aliis linguis et labiis aliis loquar populo huic : et nec sic exaudient me, dicit Dominus.
<span id="x14_22" class="vn">22</span> Itaque linguæ in signum sunt non fidelibus, sed infidelibus : prophetiæ autem non infidelibus, sed fidelibus.
<span id="x14_23" class="vn">23</span> Si ergo conveniat universa ecclesia in unum, et omnes linguis loquantur, intrent autem idiotæ, aut infideles : nonne dicent quod insanitis ?
<span id="x14_24" class="vn">24</span> Si autem omnes prophetent, intret autem quis infidelis, vel idiota, convincitur ab omnibus, dijudicatur ab omnibus :
<span id="x14_25" class="vn">25</span> occulta cordis ejus manifesta fiunt : et ita cadens in faciem adorabit Deum, pronuntians quod vere Deus in vobis sit.<br class="calibre6"/><br class="calibre6"/>
<span id="x14_26" class="vn">26</span> Quid ergo est, fratres ? Cum convenitis, unusquisque vestrum psalmum habet, doctrinam habet, apocalypsim habet, linguam habet, interpretationem habet : omnia ad ædificationem fiant.
<span id="x14_27" class="vn">27</span> Sive lingua quis loquitur, secundum duos, aut ut multum tres, et per partes, et unus interpretatur.
<span id="x14_28" class="vn">28</span> Si autem non fuerit interpres, taceat in ecclesia : sibi autem loquatur, et Deo.
<span id="x14_29" class="vn">29</span> Prophetæ autem duo, aut tres dicant, et ceteri dijudicent.
<span id="x14_30" class="vn">30</span> Quod si alii revelatum fuerit sedenti, prior taceat.
<span id="x14_31" class="vn">31</span> Potestis enim omnes per singulos prophetare : ut omnes discant, et omnes exhortentur :
<span id="x14_32" class="vn">32</span> et spiritus prophetarum prophetis subjecti sunt.
<span id="x14_33" class="vn">33</span> Non enim est dissensionis Deus, sed pacis : sicut et in omnibus ecclesiis sanctorum doceo.
<span id="x14_34" class="vn">34</span> Mulieres in ecclesiis taceant, non enim permittitur eis loqui, sed subditas esse, sicut et lex dicit.
<span id="x14_35" class="vn">35</span> Si quid autem volunt discere, domi viros suos interrogent. Turpe est enim mulieri loqui in ecclesia.
<span id="x14_36" class="vn">36</span> An a vobis verbum Dei processit ? aut in vos solos pervenit ?
<span id="x14_37" class="vn">37</span> Si quis videtur propheta esse, aut spiritualis, cognoscat quæ scribo vobis, quia Domini sunt mandata.
<span id="x14_38" class="vn">38</span> Si quis autem ignorat, ignorabitur.
<span id="x14_39" class="vn">39</span> Itaque fratres æmulamini prophetare : et loqui linguis nolite prohibere.
<span id="x14_40" class="vn">40</span> Omnia autem honeste, et secundum ordinem fiant.
</div><div class="calibre5" id="calibre_pb_14"></div></body></html>
