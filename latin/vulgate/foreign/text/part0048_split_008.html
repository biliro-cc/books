<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Marcus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> In diebus illis iterum cum turba multa esset, nec haberent quod manducarent, convocatis discipulis, ait illis :
<span id="x8_2" class="vn">2</span> Misereor super turbam : quia ecce jam triduo sustinent me, nec habent quod manducent :
<span id="x8_3" class="vn">3</span> et si dimisero eos jejunos in domum suam, deficient in via : quidam enim ex eis de longe venerunt.
<span id="x8_4" class="vn">4</span> Et responderunt ei discipuli sui : Unde illos quis poterit saturare panibus in solitudine ?
<span id="x8_5" class="vn">5</span> Et interrogavit eos : Quot panes habetis ? Qui dixerunt : Septem.
<span id="x8_6" class="vn">6</span> Et præcepit turbæ discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turbæ.
<span id="x8_7" class="vn">7</span> Et habebant pisciculos paucos : et ipsos benedixit, et jussit apponi.
<span id="x8_8" class="vn">8</span> Et manducaverunt, et saturati sunt, et sustulerunt quod superaverat de fragmentis, septem sportas.
<span id="x8_9" class="vn">9</span> Erant autem qui manducaverunt, quasi quatuor millia : et dimisit eos.<br class="calibre6"/><br class="calibre6"/>
<span id="x8_10" class="vn">10</span> Et statim ascendens navim cum discipulis suis, venit in partes Dalmanutha.
<span id="x8_11" class="vn">11</span> Et exierunt pharisæi, et cœperunt conquirere cum eo, quærentes ab illo signum de cælo, tentantes eum.
<span id="x8_12" class="vn">12</span> Et ingemiscens spiritu, ait : Quid generatio ista signum quærit ? Amen dico vobis, si dabitur generationi isti signum.
<span id="x8_13" class="vn">13</span> Et dimittens eos, ascendit iterum navim et abiit trans fretum.<br class="calibre6"/><br class="calibre6"/>
<span id="x8_14" class="vn">14</span> Et obliti sunt panes sumere : et nisi unum panem non habebant secum in navi.
<span id="x8_15" class="vn">15</span> Et præcipiebat eis, dicens : Videte, et cavete a fermento pharisæorum, et fermento Herodis.
<span id="x8_16" class="vn">16</span> Et cogitabant ad alterutrum, dicentes : quia panes non habemus.
<span id="x8_17" class="vn">17</span> Quo cognito, ait illis Jesus : Quid cogitatis, quia panes non habetis ? nondum cognoscetis nec intelligitis ? adhuc cæcatum habetis cor vestrum ?
<span id="x8_18" class="vn">18</span> oculos habentes non videtis ? et aures habentes non auditis ? nec recordamini,
<span id="x8_19" class="vn">19</span> quando quinque panes fregi in quinque millia : quot cophinos fragmentorum plenos sustulistis ? Dicunt ei : Duodecim.
<span id="x8_20" class="vn">20</span> Quando et septem panes in quatuor millia : quot sportas fragmentorum tulistis ? Et dicunt ei : Septem.
<span id="x8_21" class="vn">21</span> Et dicebat eis : Quomodo nondum intelligitis ?<br class="calibre6"/><br class="calibre6"/>
<span id="x8_22" class="vn">22</span> Et veniunt Bethsaidam, et adducunt ei cæcum, et rogabant eum ut illum tangeret.
<span id="x8_23" class="vn">23</span> Et apprehensa manu cæci, eduxit eum extra vicum : et exspuens in oculos ejus impositis manibus suis, interrogavit eum si quid videret.
<span id="x8_24" class="vn">24</span> Et aspiciens, ait : Video homines velut arbores ambulantes.
<span id="x8_25" class="vn">25</span> Deinde iterum imposuit manus super oculos ejus : et cœpit videre : et restitutus est ita ut clare videret omnia.
<span id="x8_26" class="vn">26</span> Et misit illum in domum suam, dicens : Vade in domum tuam : et si in vicum introieris, nemini dixeris.<br class="calibre6"/><br class="calibre6"/>
<span id="x8_27" class="vn">27</span> Et egressus est Jesus, et discipuli ejus in castella Cæsareæ Philippi : et in via interrogabat discipulos suos, dicens eis : Quem me dicunt esse homines ?
<span id="x8_28" class="vn">28</span> Qui responderunt illi, dicentes : Joannem Baptistam, alii Eliam, alii vero quasi unum de prophetis.
<span id="x8_29" class="vn">29</span> Tunc dicit illis : Vos vero quem me esse dicitis ? Respondens Petrus, ait ei : Tu es Christus.
<span id="x8_30" class="vn">30</span> Et comminatus est eis, ne cui dicerent de illo.<br class="calibre6"/><br class="calibre6"/>
<span id="x8_31" class="vn">31</span> Et cœpit docere eos quoniam oportet Filium hominis pati multa, et reprobari a senioribus, et a summis sacerdotibus et scribis, et occidi : et post tres dies resurgere.
<span id="x8_32" class="vn">32</span> Et palam verbum loquebatur. Et apprehendens eum Petrus, cœpit increpare eum.
<span id="x8_33" class="vn">33</span> Qui conversus, et videns discipulos suos, comminatus est Petro, dicens : Vade retro me Satana, quoniam non sapis quæ Dei sunt, sed quæ sunt hominum.<br class="calibre6"/><br class="calibre6"/>
<span id="x8_34" class="vn">34</span> Et convocata turba cum discipulis suis, dixit eis : Si quis vult me sequi, deneget semetipsum : et tollat crucem suam, et sequatur me.
<span id="x8_35" class="vn">35</span> Qui enim voluerit animam suam salvam facere, perdet eam : qui autem perdiderit animam suam propter me, et Evangelium, salvam faciet eam.
<span id="x8_36" class="vn">36</span> Quid enim proderit homini, si lucretur mundum totum et detrimentum animæ suæ faciat ?
<span id="x8_37" class="vn">37</span> Aut quid dabit homo commutationis pro anima sua ?
<span id="x8_38" class="vn">38</span> Qui enim me confusus fuerit, et verba mea in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis.
<span id="x8_39" class="vn">39</span> Et dicebat illis : Amen dico vobis, quia sunt quidam de hic stantibus, qui non gustabunt mortem donec videant regnum Dei veniens in virtute.
</div><div class="calibre5" id="calibre_pb_8"></div></body></html>
