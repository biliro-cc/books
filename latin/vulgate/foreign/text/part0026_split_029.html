<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c29" id="c29"><span class="chapter-num">29</span></a><div class="poetry"> <span id="x29_1" class="vn">1</span> Qui facit misericordiam fœneratur proximo suo :<br class="calibre6"/> et qui prævalet manu mandata servat.<br class="calibre6"/>
<span id="x29_2" class="vn">2</span> Fœnerare proximo tuo in tempore necessitatis illius :<br class="calibre6"/> et iterum redde proximo in tempore suo.<br class="calibre6"/>
<span id="x29_3" class="vn">3</span> Confirma verbum, et fideliter age cum illo :<br class="calibre6"/> et in omni tempore invenies quod tibi necessarium est.<br class="calibre6"/>
<span id="x29_4" class="vn">4</span> Multi quasi inventionem æstimaverunt fœnus,<br class="calibre6"/> et præstiterunt molestiam his qui se adjuverunt.<br class="calibre6"/>
<span id="x29_5" class="vn">5</span> Donec accipiant, osculantur manus dantis,<br class="calibre6"/> et in promissionibus humiliant vocem suam :<br class="calibre6"/>
<span id="x29_6" class="vn">6</span> et in tempore redditionis postulabit tempus,<br class="calibre6"/> et loquetur verba tædii et murmurationum,<br class="calibre6"/> et tempus causabitur.<br class="calibre6"/>
<span id="x29_7" class="vn">7</span> Si autem potuerit reddere, adversabitur :<br class="calibre6"/> solidi vix reddet dimidium,<br class="calibre6"/> et computabit illud quasi inventionem :<br class="calibre6"/>
<span id="x29_8" class="vn">8</span> sin autem, fraudabit illum pecunia sua,<br class="calibre6"/> et possidebit illum inimicum gratis :<br class="calibre6"/>
<span id="x29_9" class="vn">9</span> et convitia et maledicta reddet illi,<br class="calibre6"/> et pro honore et beneficio reddet illi contumeliam.<br class="calibre6"/>
<span id="x29_10" class="vn">10</span> Multi non causa nequitiæ non fœnerati sunt,<br class="calibre6"/> sed fraudari gratis timuerunt.<br class="calibre6"/>
<span id="x29_11" class="vn">11</span> Verumtamen super humilem animo fortior esto,<br class="calibre6"/> et pro eleemosyna non trahas illum.<br class="calibre6"/>
<span id="x29_12" class="vn">12</span> Propter mandatum assume pauperem,<br class="calibre6"/> et propter inopiam ejus ne dimittas eum vacuum.<br class="calibre6"/>
<span id="x29_13" class="vn">13</span> Perde pecuniam propter fratrem et amicum tuum,<br class="calibre6"/> et non abscondas illam sub lapide in perditionem.<br class="calibre6"/>
<span id="x29_14" class="vn">14</span> Pone thesaurum tuum in præceptis Altissimi,<br class="calibre6"/> et proderit tibi magis quam aurum.<br class="calibre6"/>
<span id="x29_15" class="vn">15</span> Conclude eleemosynam in corde pauperis,<br class="calibre6"/> et hæc pro te exorabit ab omni malo.<br class="calibre6"/>
<span id="x29_16" class="vn">16</span> Super scutum potentis
<span id="x29_17" class="vn">17</span> et super lanceam<br class="calibre6"/>
<span id="x29_18" class="vn">18</span> adversus inimicum tuum pugnabit.</div><br class="calibre6"/><br class="calibre6"/>
<div class="poetry"><span id="x29_19" class="vn">19</span> Vir bonus fidem facit pro proximo suo :<br class="calibre6"/> et qui perdiderit confusionem derelinquet sibi.<br class="calibre6"/>
<span id="x29_20" class="vn">20</span> Gratiam fidejussoris ne obliviscaris :<br class="calibre6"/> dedit enim pro te animam suam.<br class="calibre6"/>
<span id="x29_21" class="vn">21</span> Repromissorem fugit peccator et immundus.<br class="calibre6"/>
<span id="x29_22" class="vn">22</span> Bona repromissoris sibi ascribit peccator :<br class="calibre6"/> et ingratus sensu derelinquet liberantem se.<br class="calibre6"/>
<span id="x29_23" class="vn">23</span> Vir repromittit de proximo suo :<br class="calibre6"/> et cum perdiderit reverentiam, derelinquetur ab eo.<br class="calibre6"/>
<span id="x29_24" class="vn">24</span> Repromissio nequissima multos perdidit dirigentes,<br class="calibre6"/> et commovit illos quasi fluctus maris.<br class="calibre6"/>
<span id="x29_25" class="vn">25</span> Viros potentes gyrans migrare fecit,<br class="calibre6"/> et vagati sunt in gentibus alienis.<br class="calibre6"/>
<span id="x29_26" class="vn">26</span> Peccator transgrediens mandatum Domini incidet in promissionem nequam :<br class="calibre6"/> et qui conatur multa agere incidet in judicium.<br class="calibre6"/>
<span id="x29_27" class="vn">27</span> Recupera proximum secundum virtutem tuam,<br class="calibre6"/> et attende tibi ne incidas.</div><br class="calibre6"/><br class="calibre6"/>
<div class="poetry"><span id="x29_28" class="vn">28</span> Initium vitæ hominis, aqua et panis,<br class="calibre6"/> et vestimentum, et domus protegens turpitudinem.<br class="calibre6"/>
<span id="x29_29" class="vn">29</span> Melior est victus pauperis sub tegmine asserum<br class="calibre6"/> quam epulæ splendidæ in peregre sine domicilio.<br class="calibre6"/>
<span id="x29_30" class="vn">30</span> Minimum pro magno placeat tibi,<br class="calibre6"/> et improperium peregrinationis non audies.<br class="calibre6"/>
<span id="x29_31" class="vn">31</span> Vita nequam hospitandi de domo in domum :<br class="calibre6"/> et ubi hospitabitur non fiducialiter aget, nec aperiet os.<br class="calibre6"/>
<span id="x29_32" class="vn">32</span> Hospitabitur, et pascet, et potabit ingratos,<br class="calibre6"/> et ad hæc amara audiet :<br class="calibre6"/>
<span id="x29_33" class="vn">33</span> transi, hospes, et orna mensam,<br class="calibre6"/> et quæ in manu habes ciba ceteros.<br class="calibre6"/>
<span id="x29_34" class="vn">34</span> Exi a facie honoris amicorum meorum :<br class="calibre6"/> necessitudine domus meæ hospitio mihi factus est frater.<br class="calibre6"/>
<span id="x29_35" class="vn">35</span> Gravia hæc homini habenti sensum :<br class="calibre6"/> correptio domus, et improperium fœneratoris.</div>
</div><div class="calibre5" id="calibre_pb_29"></div></body></html>
