<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a><div class="poetry"> <span id="x1_1" class="vn">1</span> In principio erat Verbum,<br class="calibre6"/> et Verbum erat apud Deum,<br class="calibre6"/> et Deus erat Verbum.<br class="calibre6"/>
<span id="x1_2" class="vn">2</span> Hoc erat in principio apud Deum.<br class="calibre6"/>
<span id="x1_3" class="vn">3</span> Omnia per ipsum facta sunt :<br class="calibre6"/> et sine ipso factum est nihil, quod factum est.<br class="calibre6"/>
<span id="x1_4" class="vn">4</span> In ipso vita erat,<br class="calibre6"/> et vita erat lux hominum :<br class="calibre6"/>
<span id="x1_5" class="vn">5</span> et lux in tenebris lucet,<br class="calibre6"/> et tenebræ eam non comprehenderunt.<br class="calibre6"/>
<span id="x1_6" class="vn">6</span> Fuit homo<br class="calibre6"/> missus a Deo,<br class="calibre6"/> cui nomen erat Joannes.<br class="calibre6"/>
<span id="x1_7" class="vn">7</span> Hic venit in testimonium<br class="calibre6"/> ut testimonium perhiberet de lumine,<br class="calibre6"/> ut omnes crederent per illum.<br class="calibre6"/>
<span id="x1_8" class="vn">8</span> Non erat ille lux,<br class="calibre6"/> sed ut testimonium perhiberet de lumine.<br class="calibre6"/>
<span id="x1_9" class="vn">9</span> Erat lux vera,<br class="calibre6"/> quæ illuminat omnem hominem<br class="calibre6"/> venientem in hunc mundum.<br class="calibre6"/>
<span id="x1_10" class="vn">10</span> In mundo erat,<br class="calibre6"/> et mundus per ipsum factus est,<br class="calibre6"/> et mundus eum non cognovit.<br class="calibre6"/>
<span id="x1_11" class="vn">11</span> In propria venit,<br class="calibre6"/> et sui eum non receperunt.<br class="calibre6"/>
<span id="x1_12" class="vn">12</span> Quotquot autem receperunt eum,<br class="calibre6"/> dedit eis potestatem filios Dei fieri,<br class="calibre6"/> his qui credunt in nomine ejus :<br class="calibre6"/>
<span id="x1_13" class="vn">13</span> qui non ex sanguinibus,<br class="calibre6"/> neque ex voluntate carnis,<br class="calibre6"/> neque ex voluntate viri,<br class="calibre6"/> sed ex Deo nati sunt.<br class="calibre6"/>
<span id="x1_14" class="vn">14</span> Et Verbum caro factum est,<br class="calibre6"/> et habitavit in nobis :<br class="calibre6"/> et vidimus gloriam ejus,<br class="calibre6"/> gloriam quasi unigeniti a Patre<br class="calibre6"/> plenum gratiæ et veritatis.<br class="calibre6"/>
<span id="x1_15" class="vn">15</span> Joannes testimonium perhibet de ipso,<br class="calibre6"/> et clamat dicens :<br class="calibre6"/> Hic erat quem dixi :<br class="calibre6"/> Qui post me venturus est,<br class="calibre6"/> ante me factus est :<br class="calibre6"/> quia prior me erat.<br class="calibre6"/>
<span id="x1_16" class="vn">16</span> Et de plenitudine ejus<br class="calibre6"/> nos omnes accepimus, et gratiam pro gratia :<br class="calibre6"/>
<span id="x1_17" class="vn">17</span> quia lex per Moysen data est,<br class="calibre6"/> gratia et veritas per Jesum Christum facta est.<br class="calibre6"/>
<span id="x1_18" class="vn">18</span> Deum nemo vidit umquam :<br class="calibre6"/> unigenitus Filius, qui est in sinu Patris,<br class="calibre6"/> ipse enarravit.</div><br class="calibre6"/><br class="calibre6"/>
<span id="x1_19" class="vn">19</span> Et hoc est testimonium Joannis, quando miserunt Judæi ab Jerosolymis sacerdotes et Levitas ad eum ut interrogarent eum : Tu quis es ?
<span id="x1_20" class="vn">20</span> Et confessus est, et non negavit, et confessus est : Quia non sum ego Christus.
<span id="x1_21" class="vn">21</span> Et interrogaverunt eum : Quid ergo ? Elias es tu ? Et dixit : Non sum. Propheta es tu ? Et respondit : Non.
<span id="x1_22" class="vn">22</span> Dixerunt ergo ei : Quis es ut responsum demus his qui miserunt nos ? quid dicis de teipso ?
<span id="x1_23" class="vn">23</span> Ait : Ego vox clamantis in deserto : Dirigite viam Domini, sicut dixit Isaias propheta.
<span id="x1_24" class="vn">24</span> Et qui missi fuerant, erant ex pharisæis.
<span id="x1_25" class="vn">25</span> Et interrogaverunt eum, et dixerunt ei : Quid ergo baptizas, si tu non es Christus, neque Elias, neque propheta ?
<span id="x1_26" class="vn">26</span> Respondit eis Joannes, dicens : Ego baptizo in aqua : medius autem vestrum stetit, quem vos nescitis.
<span id="x1_27" class="vn">27</span> Ipse est qui post me venturus est, qui ante me factus est : cujus ego non sum dignus ut solvam ejus corrigiam calceamenti.
<span id="x1_28" class="vn">28</span> Hæc in Bethania facta sunt trans Jordanem, ubi erat Joannes baptizans.<br class="calibre6"/><br class="calibre6"/>
<span id="x1_29" class="vn">29</span> Altera die vidit Joannes Jesum venientem ad se, et ait : Ecce agnus Dei, ecce qui tollit peccatum mundi.
<span id="x1_30" class="vn">30</span> Hic est de quo dixi : Post me venit vir qui ante me factus est : quia prior me erat :
<span id="x1_31" class="vn">31</span> et ego nesciebam eum, sed ut manifestetur in Israël, propterea veni ego in aqua baptizans.
<span id="x1_32" class="vn">32</span> Et testimonium perhibuit Joannes, dicens : Quia vidi Spiritum descendentem quasi columbam de cælo, et mansit super eum.
<span id="x1_33" class="vn">33</span> Et ego nesciebam eum : sed qui misit me baptizare in aqua, ille mihi dixit : Super quem videris Spiritum descendentem, et manentem super eum, hic est qui baptizat in Spiritu Sancto.
<span id="x1_34" class="vn">34</span> Et ego vidi : et testimonium perhibui quia hic est Filius Dei.<br class="calibre6"/><br class="calibre6"/>
<span id="x1_35" class="vn">35</span> Altera die iterum stabat Joannes, et ex discipulis ejus duo.
<span id="x1_36" class="vn">36</span> Et respiciens Jesum ambulantem, dicit : Ecce agnus Dei.
<span id="x1_37" class="vn">37</span> Et audierunt eum duo discipuli loquentem, et secuti sunt Jesum.
<span id="x1_38" class="vn">38</span> Conversus autem Jesus, et videns eos sequentes se, dicit eis : Quid quæritis ? Qui dixerunt ei : Rabbi (quod dicitur interpretatum Magister), ubi habitas ?
<span id="x1_39" class="vn">39</span> Dicit eis : Venite et videte. Venerunt, et viderunt ubi maneret, et apud eum manserunt die illo : hora autem erat quasi decima.
<span id="x1_40" class="vn">40</span> Erat autem Andreas, frater Simonis Petri, unus ex duobus qui audierant a Joanne, et secuti fuerant eum.
<span id="x1_41" class="vn">41</span> Invenit hic primum fratrem suum Simonem, et dicit ei : Invenimus Messiam (quod est interpretatum Christus).
<span id="x1_42" class="vn">42</span> Et adduxit eum ad Jesum. Intuitus autem eum Jesus, dixit : Tu es Simon, filius Jona ; tu vocaberis Cephas, quod interpretatur Petrus.
<span id="x1_43" class="vn">43</span> In crastinum voluit exire in Galilæam, et invenit Philippum. Et dicit ei Jesus : Sequere me.
<span id="x1_44" class="vn">44</span> Erat autem Philippus a Bethsaida, civitate Andreæ et Petri.
<span id="x1_45" class="vn">45</span> Invenit Philippus Nathanaël, et dicit ei : Quem scripsit Moyses in lege, et prophetæ, invenimus Jesum filium Joseph a Nazareth.
<span id="x1_46" class="vn">46</span> Et dixit ei Nathanaël : A Nazareth potest aliquid boni esse ? Dicit ei Philippus : Veni et vide.
<span id="x1_47" class="vn">47</span> Vidit Jesus Nathanaël venientem ad se, et dicit de eo : Ecce vere Israëlita, in quo dolus non est.
<span id="x1_48" class="vn">48</span> Dicit ei Nathanaël : Unde me nosti ? Respondit Jesus, et dixit ei : Priusquam te Philippus vocavit, cum esses sub ficu, vidi te.
<span id="x1_49" class="vn">49</span> Respondit ei Nathanaël, et ait : Rabbi, tu es Filius Dei, tu es rex Israël.
<span id="x1_50" class="vn">50</span> Respondit Jesus, et dixit ei : Quia dixi tibi : Vidi te sub ficu, credis ; majus his videbis.
<span id="x1_51" class="vn">51</span> Et dicit ei : Amen, amen dico vobis, videbitis cælum apertum, et angelos Dei ascendentes, et descendentes supra Filium hominis.
</div><div class="calibre5" id="calibre_pb_1"></div></body></html>
