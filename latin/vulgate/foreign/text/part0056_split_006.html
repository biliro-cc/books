<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Ephesios - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Filii, obedite parentibus vestris in Domino : hoc enim justum est.
<span id="x6_2" class="vn">2</span> Honora patrem tuum, et matrem tuam, quod est mandatum primum in promissione :
<span id="x6_3" class="vn">3</span> ut bene sit tibi, et sis longævus super terram.
<span id="x6_4" class="vn">4</span> Et vos patres, nolite ad iracundiam provocare filios vestros : sed educate illos in disciplina et correptione Domini.<br class="calibre6"/><br class="calibre6"/>
<span id="x6_5" class="vn">5</span> Servi, obedite dominis carnalibus cum timore et tremore, in simplicitate cordis vestri, sicut Christo :
<span id="x6_6" class="vn">6</span> non ad oculum servientes, quasi hominibus placentes, sed ut servi Christi, facientes voluntatem Dei ex animo,
<span id="x6_7" class="vn">7</span> cum bona voluntate servientes, sicut Domino, et non hominibus :
<span id="x6_8" class="vn">8</span> scientes quoniam unusquisque quodcumque fecerit bonum, hoc recipiet a Domino, sive servus, sive liber.
<span id="x6_9" class="vn">9</span> Et vos domini, eadem facite illis, remittentes minas : scientes quia et illorum et vester Dominus est in cælis : et personarum acceptio non est apud eum.<br class="calibre6"/><br class="calibre6"/>
<span id="x6_10" class="vn">10</span> De cetero, fratres, confortamini in Domino, et in potentia virtutis ejus.
<span id="x6_11" class="vn">11</span> Induite vos armaturam Dei, ut possitis stare adversus insidias diaboli :
<span id="x6_12" class="vn">12</span> quoniam non est nobis colluctatio adversus carnem et sanguinem, sed adversus principes, et potestates, adversus mundi rectores tenebrarum harum, contra spiritualia nequitiæ, in cælestibus.
<span id="x6_13" class="vn">13</span> Propterea accipite armaturam Dei, ut possitis resistere in die malo, et in omnibus perfecti stare.
<span id="x6_14" class="vn">14</span> State ergo succincti lumbos vestros in veritate, et induti loricam justitiæ,
<span id="x6_15" class="vn">15</span> et calceati pedes in præparatione Evangelii pacis,
<span id="x6_16" class="vn">16</span> in omnibus sumentes scutum fidei, in quo possitis omnia tela nequissimi ignea extinguere :
<span id="x6_17" class="vn">17</span> et galeam salutis assumite, et gladium spiritus (quod est verbum Dei),
<span id="x6_18" class="vn">18</span> per omnem orationem et obsecrationem orantes omni tempore in spiritu : et in ipso vigilantes in omni instantia et obsecratione pro omnibus sanctis :
<span id="x6_19" class="vn">19</span> et pro me, ut detur mihi sermo in apertione oris mei cum fiducia, notum facere mysterium Evangelii :
<span id="x6_20" class="vn">20</span> pro quo legatione fungor in catena, ita ut in ipso audeam, prout oportet me loqui.<br class="calibre6"/><br class="calibre6"/>
<span id="x6_21" class="vn">21</span> Ut autem et vos sciatis quæ circa me sunt, quid agam, omnia vobis nota faciet Tychicus, carissimus frater, et fidelis minister in Domino :
<span id="x6_22" class="vn">22</span> quem misi ad vos in hoc ipsum, ut cognoscatis quæ circa nos sunt, et consoletur corda vestra.
<span id="x6_23" class="vn">23</span> Pax fratribus, et caritas cum fide a Deo Patre et Domino Jesu Christo.
<span id="x6_24" class="vn">24</span> Gratia cum omnibus qui diligunt Dominum nostrum Jesum Christum in incorruptione. Amen.</div>
</body></html>
