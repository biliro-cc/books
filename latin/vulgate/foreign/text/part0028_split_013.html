<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Jeremias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Hæc dicit Dominus ad me : Vade, et posside tibi lumbare lineum, et pones illud super lumbos tuos, et in aquam non inferes illud.
<span id="x13_2" class="vn">2</span> Et possedi lumbare juxta verbum Domini, et posui circa lumbos meos.
<span id="x13_3" class="vn">3</span> Et factus est sermo Domini ad me secundo, dicens :
<span id="x13_4" class="vn">4</span> Tolle lumbare quod possedisti, quod est circa lumbos tuos : et surgens vade ad Euphraten, et absconde ibi illud in foramine petræ.
<span id="x13_5" class="vn">5</span> Et abii, et abscondi illud in Euphrate, sicut præceperat mihi Dominus.
<span id="x13_6" class="vn">6</span> Et factum est post dies plurimos, dixit Dominus ad me : Surge, vade ad Euphraten, et tolle inde lumbare quod præcepi tibi ut absconderes illud ibi.
<span id="x13_7" class="vn">7</span> Et abii ad Euphraten, et fodi, et tuli lumbare de loco ubi absconderam illud : et ecce computruerat lumbare, ita ut nulli usui aptum esset.
<span id="x13_8" class="vn">8</span> Et factum est verbum Domini ad me, dicens :
<div class="poetry"><span id="x13_9" class="vn">9</span> Hæc dicit Dominus :<br class="calibre6"/> Sic putrescere faciam superbiam Juda,<br class="calibre6"/> et superbiam Jerusalem multam :<br class="calibre6"/>
<span id="x13_10" class="vn">10</span> populum istum pessimum qui nolunt audire verba mea,<br class="calibre6"/> et ambulant in pravitate cordis sui,<br class="calibre6"/> abieruntque post deos alienos ut servirent eis et adorarent eos :<br class="calibre6"/> et erunt sicut lumbare istud,<br class="calibre6"/> quod nulli usui aptum est.<br class="calibre6"/>
<span id="x13_11" class="vn">11</span> Sicut enim adhæret lumbare ad lumbos viri,<br class="calibre6"/> sic agglutinavi mihi omnem domum Israël,<br class="calibre6"/> et omnem domum Juda, dicit Dominus,<br class="calibre6"/> ut essent mihi in populum,<br class="calibre6"/> et in nomen, et in laudem, et in gloriam :<br class="calibre6"/> et non audierunt.</div><br class="calibre6"/><br class="calibre6"/>
<span id="x13_12" class="vn">12</span> Dices ergo ad eos sermonem istum : <div class="poetry">Hæc dicit Dominus Deus Israël :<br class="calibre6"/> Omnis laguncula implebitur vino.</div> Et dicent ad te : <div class="poetry">Numquid ignoramus quia omnis laguncula implebitur vino ?</div>
<span id="x13_13" class="vn">13</span> Et dices ad eos : <div class="poetry">Hæc dicit Dominus :<br class="calibre6"/> Ecce ego implebo omnes habitatores terræ hujus,<br class="calibre6"/> et reges qui sedent de stirpe David super thronum ejus,<br class="calibre6"/> et sacerdotes, et prophetas,<br class="calibre6"/> et omnes habitatores Jerusalem, ebrietate.<br class="calibre6"/>
<span id="x13_14" class="vn">14</span> Et dispergam eos virum a fratre suo,<br class="calibre6"/> et patres et filios pariter, ait Dominus.<br class="calibre6"/> Non parcam, et non concedam :<br class="calibre6"/> neque miserebor, ut non disperdam eos.<br class="calibre6"/>
<span id="x13_15" class="vn">15</span> Audite, et auribus percipite :<br class="calibre6"/> nolite elevari, quia Dominus locutus est.<br class="calibre6"/>
<span id="x13_16" class="vn">16</span> Date Domino Deo vestro gloriam<br class="calibre6"/> antequam contenebrescat,<br class="calibre6"/> et antequam offendant pedes vestri ad montes caliginosos :<br class="calibre6"/> exspectabitis lucem,<br class="calibre6"/> et ponet eam in umbram mortis, et in caliginem.<br class="calibre6"/>
<span id="x13_17" class="vn">17</span> Quod si hoc non audieritis,<br class="calibre6"/> in abscondito plorabit anima mea a facie superbiæ :<br class="calibre6"/> plorans plorabit,<br class="calibre6"/> et deducet oculus meus lacrimam,<br class="calibre6"/> quia captus est grex Domini.<br class="calibre6"/>
<span id="x13_18" class="vn">18</span> Dic regi et dominatrici :<br class="calibre6"/> Humiliamini, sedete,<br class="calibre6"/> quoniam descendit de capite vestro corona gloriæ vestræ.<br class="calibre6"/>
<span id="x13_19" class="vn">19</span> Civitates austri clausæ sunt,<br class="calibre6"/> et non est qui aperiat :<br class="calibre6"/> translata est omnis Juda transmigratione perfecta.<br class="calibre6"/>
<span id="x13_20" class="vn">20</span> Levate oculos vestros et videte,<br class="calibre6"/> qui venitis ab aquilone :<br class="calibre6"/> ubi est grex qui datus est tibi,<br class="calibre6"/> pecus inclytum tuum ?<br class="calibre6"/>
<span id="x13_21" class="vn">21</span> Quid dices cum visitaverit te ?<br class="calibre6"/> tu enim docuisti eos adversum te,<br class="calibre6"/> et erudisti in caput tuum.<br class="calibre6"/> Numquid non dolores apprehendent te,<br class="calibre6"/> quasi mulierem parturientem ?<br class="calibre6"/>
<span id="x13_22" class="vn">22</span> Quod si dixeris in corde tuo : Quare venerunt mihi hæc ?<br class="calibre6"/> propter multitudinem iniquitatis tuæ<br class="calibre6"/> revelata sunt verecundiora tua,<br class="calibre6"/> pollutæ sunt plantæ tuæ.<br class="calibre6"/>
<span id="x13_23" class="vn">23</span> Si mutare potest Æthiops pellem suam,<br class="calibre6"/> aut pardus varietates suas,<br class="calibre6"/> et vos poteritis benefacere,<br class="calibre6"/> cum didiceritis malum.<br class="calibre6"/>
<span id="x13_24" class="vn">24</span> Et disseminabo eos quasi stipulam<br class="calibre6"/> quæ vento raptatur in deserto.<br class="calibre6"/>
<span id="x13_25" class="vn">25</span> Hæc sors tua,<br class="calibre6"/> parsque mensuræ tuæ a me, dicit Dominus,<br class="calibre6"/> quia oblita es mei,<br class="calibre6"/> et confisa es in mendacio.<br class="calibre6"/>
<span id="x13_26" class="vn">26</span> Unde et ego nudavi femora tua contra faciem tuam,<br class="calibre6"/> et apparuit ignominia tua :<br class="calibre6"/>
<span id="x13_27" class="vn">27</span> adulteria tua, et hinnitus tuus,<br class="calibre6"/> scelus fornicationis tuæ :<br class="calibre6"/> super colles in agro vidi abominationes tuas.<br class="calibre6"/> Væ tibi, Jerusalem !<br class="calibre6"/> non mundaberis post me : usquequo adhuc ?</div>
</div><div class="calibre5" id="calibre_pb_13"></div></body></html>
