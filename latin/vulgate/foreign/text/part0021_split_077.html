<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c77" id="c77"><span class="chapter-num">77</span></a> <span id="x77_1" class="vn">1</span> Intellectus Asaph. <div class="poetry">Attendite, popule meus, legem meam ;<br class="calibre6"/> inclinate aurem vestram in verba oris mei.<br class="calibre6"/>
<span id="x77_2" class="vn">2</span> Aperiam in parabolis os meum ;<br class="calibre6"/> loquar propositiones ab initio.<br class="calibre6"/>
<span id="x77_3" class="vn">3</span> Quanta audivimus, et cognovimus ea,<br class="calibre6"/> et patres nostri narraverunt nobis.<br class="calibre6"/>
<span id="x77_4" class="vn">4</span> Non sunt occultata a filiis eorum in generatione altera,<br class="calibre6"/> narrantes laudes Domini et virtutes ejus,<br class="calibre6"/> et mirabilia ejus quæ fecit.<br class="calibre6"/>
<span id="x77_5" class="vn">5</span> Et suscitavit testimonium in Jacob,<br class="calibre6"/> et legem posuit in Israël,<br class="calibre6"/> quanta mandavit patribus nostris<br class="calibre6"/> nota facere ea filiis suis :<br class="calibre6"/>
<span id="x77_6" class="vn">6</span> ut cognoscat generatio altera :<br class="calibre6"/> filii qui nascentur et exsurgent,<br class="calibre6"/> et narrabunt filiis suis,<br class="calibre6"/>
<span id="x77_7" class="vn">7</span> ut ponant in Deo spem suam,<br class="calibre6"/> et non obliviscantur operum Dei,<br class="calibre6"/> et mandata ejus exquirant :<br class="calibre6"/>
<span id="x77_8" class="vn">8</span> ne fiant, sicut patres eorum,<br class="calibre6"/> generatio prava et exasperans ;<br class="calibre6"/> generatio quæ non direxit cor suum,<br class="calibre6"/> et non est creditus cum Deo spiritus ejus.<br class="calibre6"/>
<span id="x77_9" class="vn">9</span> Filii Ephrem, intendentes et mittentes arcum,<br class="calibre6"/> conversi sunt in die belli.<br class="calibre6"/>
<span id="x77_10" class="vn">10</span> Non custodierunt testamentum Dei,<br class="calibre6"/> et in lege ejus noluerunt ambulare.<br class="calibre6"/>
<span id="x77_11" class="vn">11</span> Et obliti sunt benefactorum ejus,<br class="calibre6"/> et mirabilium ejus quæ ostendit eis.<br class="calibre6"/>
<span id="x77_12" class="vn">12</span> Coram patribus eorum fecit mirabilia<br class="calibre6"/> in terra Ægypti, in campo Taneos.<br class="calibre6"/>
<span id="x77_13" class="vn">13</span> Interrupit mare, et perduxit eos,<br class="calibre6"/> et statuit aquas quasi in utre :<br class="calibre6"/>
<span id="x77_14" class="vn">14</span> et deduxit eos in nube diei,<br class="calibre6"/> et tota nocte in illuminatione ignis.<br class="calibre6"/>
<span id="x77_15" class="vn">15</span> Interrupit petram in eremo,<br class="calibre6"/> et adaquavit eos velut in abysso multa.<br class="calibre6"/>
<span id="x77_16" class="vn">16</span> Et eduxit aquam de petra,<br class="calibre6"/> et deduxit tamquam flumina aquas.<br class="calibre6"/>
<span id="x77_17" class="vn">17</span> Et apposuerunt adhuc peccare ei ;<br class="calibre6"/> in iram excitaverunt Excelsum in inaquoso.<br class="calibre6"/>
<span id="x77_18" class="vn">18</span> Et tentaverunt Deum in cordibus suis,<br class="calibre6"/> ut peterent escas animabus suis.<br class="calibre6"/>
<span id="x77_19" class="vn">19</span> Et male locuti sunt de Deo ;<br class="calibre6"/> dixerunt : Numquid poterit Deus parare mensam in deserto ?<br class="calibre6"/>
<span id="x77_20" class="vn">20</span> quoniam percussit petram, et fluxerunt aquæ,<br class="calibre6"/> et torrentes inundaverunt.<br class="calibre6"/> Numquid et panem poterit dare,<br class="calibre6"/> aut parare mensam populo suo ?<br class="calibre6"/>
<span id="x77_21" class="vn">21</span> Ideo audivit Dominus et distulit ;<br class="calibre6"/> et ignis accensus est in Jacob,<br class="calibre6"/> et ira ascendit in Israël :<br class="calibre6"/>
<span id="x77_22" class="vn">22</span> quia non crediderunt in Deo,<br class="calibre6"/> nec speraverunt in salutari ejus.<br class="calibre6"/>
<span id="x77_23" class="vn">23</span> Et mandavit nubibus desuper,<br class="calibre6"/> et januas cæli aperuit.<br class="calibre6"/>
<span id="x77_24" class="vn">24</span> Et pluit illis manna ad manducandum,<br class="calibre6"/> et panem cæli dedit eis.<br class="calibre6"/>
<span id="x77_25" class="vn">25</span> Panem angelorum manducavit homo ;<br class="calibre6"/> cibaria misit eis in abundantia.<br class="calibre6"/>
<span id="x77_26" class="vn">26</span> Transtulit austrum de cælo,<br class="calibre6"/> et induxit in virtute sua africum.<br class="calibre6"/>
<span id="x77_27" class="vn">27</span> Et pluit super eos sicut pulverem carnes,<br class="calibre6"/> et sicut arenam maris volatilia pennata.<br class="calibre6"/>
<span id="x77_28" class="vn">28</span> Et ceciderunt in medio castrorum eorum,<br class="calibre6"/> circa tabernacula eorum.<br class="calibre6"/>
<span id="x77_29" class="vn">29</span> Et manducaverunt, et saturati sunt nimis,<br class="calibre6"/> et desiderium eorum attulit eis :<br class="calibre6"/>
<span id="x77_30" class="vn">30</span> non sunt fraudati a desiderio suo.<br class="calibre6"/> Adhuc escæ eorum erant in ore ipsorum,<br class="calibre6"/>
<span id="x77_31" class="vn">31</span> et ira Dei ascendit super eos :<br class="calibre6"/> et occidit pingues eorum,<br class="calibre6"/> et electos Israël impedivit.<br class="calibre6"/>
<span id="x77_32" class="vn">32</span> In omnibus his peccaverunt adhuc,<br class="calibre6"/> et non crediderunt in mirabilibus ejus.<br class="calibre6"/>
<span id="x77_33" class="vn">33</span> Et defecerunt in vanitate dies eorum,<br class="calibre6"/> et anni eorum cum festinatione.<br class="calibre6"/>
<span id="x77_34" class="vn">34</span> Cum occideret eos, quærebant eum et revertebantur,<br class="calibre6"/> et diluculo veniebant ad eum.<br class="calibre6"/>
<span id="x77_35" class="vn">35</span> Et rememorati sunt quia Deus adjutor est eorum,<br class="calibre6"/> et Deus excelsus redemptor eorum est.<br class="calibre6"/>
<span id="x77_36" class="vn">36</span> Et dilexerunt eum in ore suo,<br class="calibre6"/> et lingua sua mentiti sunt ei ;<br class="calibre6"/>
<span id="x77_37" class="vn">37</span> cor autem eorum non erat rectum cum eo,<br class="calibre6"/> nec fideles habiti sunt in testamento ejus.<br class="calibre6"/>
<span id="x77_38" class="vn">38</span> Ipse autem est misericors,<br class="calibre6"/> et propitius fiet peccatis eorum,<br class="calibre6"/> et non disperdet eos.<br class="calibre6"/> Et abundavit ut averteret iram suam,<br class="calibre6"/> et non accendit omnem iram suam.<br class="calibre6"/>
<span id="x77_39" class="vn">39</span> Et recordatus est quia caro sunt,<br class="calibre6"/> spiritus vadens et non rediens.<br class="calibre6"/>
<span id="x77_40" class="vn">40</span> Quoties exacerbaverunt eum in deserto ;<br class="calibre6"/> in iram concitaverunt eum in inaquoso ?<br class="calibre6"/>
<span id="x77_41" class="vn">41</span> Et conversi sunt, et tentaverunt Deum,<br class="calibre6"/> et sanctum Israël exacerbaverunt.<br class="calibre6"/>
<span id="x77_42" class="vn">42</span> Non sunt recordati manus ejus,<br class="calibre6"/> die qua redemit eos de manu tribulantis :<br class="calibre6"/>
<span id="x77_43" class="vn">43</span> sicut posuit in Ægypto signa sua,<br class="calibre6"/> et prodigia sua in campo Taneos ;<br class="calibre6"/>
<span id="x77_44" class="vn">44</span> et convertit in sanguinem flumina eorum,<br class="calibre6"/> et imbres eorum, ne biberent.<br class="calibre6"/>
<span id="x77_45" class="vn">45</span> Misit in eos cœnomyiam, et comedit eos,<br class="calibre6"/> et ranam, et disperdidit eos ;<br class="calibre6"/>
<span id="x77_46" class="vn">46</span> et dedit ærugini fructus eorum,<br class="calibre6"/> et labores eorum locustæ ;<br class="calibre6"/>
<span id="x77_47" class="vn">47</span> et occidit in grandine vineas eorum,<br class="calibre6"/> et moros eorum in pruina ;<br class="calibre6"/>
<span id="x77_48" class="vn">48</span> et tradidit grandini jumenta eorum,<br class="calibre6"/> et possessionem eorum igni ;<br class="calibre6"/>
<span id="x77_49" class="vn">49</span> misit in eos iram indignationis suæ,<br class="calibre6"/> indignationem, et iram, et tribulationem,<br class="calibre6"/> immissiones per angelos malos.<br class="calibre6"/>
<span id="x77_50" class="vn">50</span> Viam fecit semitæ iræ suæ :<br class="calibre6"/> non pepercit a morte animabus eorum,<br class="calibre6"/> et jumenta eorum in morte conclusit :<br class="calibre6"/>
<span id="x77_51" class="vn">51</span> et percussit omne primogenitum in terra Ægypti ;<br class="calibre6"/> primitias omnis laboris eorum in tabernaculis Cham :<br class="calibre6"/>
<span id="x77_52" class="vn">52</span> et abstulit sicut oves populum suum,<br class="calibre6"/> et perduxit eos tamquam gregem in deserto :<br class="calibre6"/>
<span id="x77_53" class="vn">53</span> et deduxit eos in spe, et non timuerunt,<br class="calibre6"/> et inimicos eorum operuit mare.<br class="calibre6"/>
<span id="x77_54" class="vn">54</span> Et induxit eos in montem sanctificationis suæ,<br class="calibre6"/> montem quem acquisivit dextera ejus ;<br class="calibre6"/> et ejecit a facie eorum gentes,<br class="calibre6"/> et sorte divisit eis terram in funiculo distributionis ;<br class="calibre6"/>
<span id="x77_55" class="vn">55</span> et habitare fecit in tabernaculis eorum tribus Israël.<br class="calibre6"/>
<span id="x77_56" class="vn">56</span> Et tentaverunt, et exacerbaverunt Deum excelsum,<br class="calibre6"/> et testimonia ejus non custodierunt.<br class="calibre6"/>
<span id="x77_57" class="vn">57</span> Et averterunt se, et non servaverunt pactum :<br class="calibre6"/> quemadmodum patres eorum, conversi sunt in arcum pravum.<br class="calibre6"/>
<span id="x77_58" class="vn">58</span> In iram concitaverunt eum in collibus suis,<br class="calibre6"/> et in sculptilibus suis ad æmulationem eum provocaverunt.<br class="calibre6"/>
<span id="x77_59" class="vn">59</span> Audivit Deus, et sprevit,<br class="calibre6"/> et ad nihilum redegit valde Israël.<br class="calibre6"/>
<span id="x77_60" class="vn">60</span> Et repulit tabernaculum Silo,<br class="calibre6"/> tabernaculum suum, ubi habitavit in hominibus.<br class="calibre6"/>
<span id="x77_61" class="vn">61</span> Et tradidit in captivitatem virtutem eorum,<br class="calibre6"/> et pulchritudinem eorum in manus inimici.<br class="calibre6"/>
<span id="x77_62" class="vn">62</span> Et conclusit in gladio populum suum,<br class="calibre6"/> et hæreditatem suam sprevit.<br class="calibre6"/>
<span id="x77_63" class="vn">63</span> Juvenes eorum comedit ignis,<br class="calibre6"/> et virgines eorum non sunt lamentatæ.<br class="calibre6"/>
<span id="x77_64" class="vn">64</span> Sacerdotes eorum in gladio ceciderunt,<br class="calibre6"/> et viduæ eorum non plorabantur.<br class="calibre6"/>
<span id="x77_65" class="vn">65</span> Et excitatus est tamquam dormiens Dominus,<br class="calibre6"/> tamquam potens crapulatus a vino.<br class="calibre6"/>
<span id="x77_66" class="vn">66</span> Et percussit inimicos suos in posteriora ;<br class="calibre6"/> opprobrium sempiternum dedit illis.<br class="calibre6"/>
<span id="x77_67" class="vn">67</span> Et repulit tabernaculum Joseph,<br class="calibre6"/> et tribum Ephraim non elegit :<br class="calibre6"/>
<span id="x77_68" class="vn">68</span> sed elegit tribum Juda,<br class="calibre6"/> montem Sion, quem dilexit.<br class="calibre6"/>
<span id="x77_69" class="vn">69</span> Et ædificavit sicut unicornium sanctificium suum,<br class="calibre6"/> in terra quam fundavit in sæcula.<br class="calibre6"/>
<span id="x77_70" class="vn">70</span> Et elegit David, servum suum,<br class="calibre6"/> et sustulit eum de gregibus ovium ;<br class="calibre6"/> de post fœtantes accepit eum :<br class="calibre6"/>
<span id="x77_71" class="vn">71</span> pascere Jacob servum suum,<br class="calibre6"/> et Israël hæreditatem suam.<br class="calibre6"/>
<span id="x77_72" class="vn">72</span> Et pavit eos in innocentia cordis sui,<br class="calibre6"/> et in intellectibus manuum suarum deduxit eos.</div>
</div><div class="calibre5" id="calibre_pb_77"></div></body></html>
