<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c27" id="c27"><span class="chapter-num">27</span></a> <span id="x27_1" class="vn">1</span> Mane autem facto, consilium inierunt omnes principes sacerdotum et seniores populi adversus Jesum, ut eum morti traderent.
<span id="x27_2" class="vn">2</span> Et vinctum adduxerunt eum, et tradiderunt Pontio Pilato præsidi.<br class="calibre6"/><br class="calibre6"/>
<span id="x27_3" class="vn">3</span> Tunc videns Judas, qui eum tradidit, quod damnatus esset, pœnitentia ductus, retulit triginta argenteos principibus sacerdotum, et senioribus,
<span id="x27_4" class="vn">4</span> dicens : Peccavi, tradens sanguinem justum. At illi dixerunt : Quid ad nos ? tu videris.
<span id="x27_5" class="vn">5</span> Et projectis argenteis in templo, recessit : et abiens laqueo se suspendit.
<span id="x27_6" class="vn">6</span> Principes autem sacerdotum, acceptis argenteis, dixerunt : Non licet eos mittere in corbonam : quia pretium sanguinis est.
<span id="x27_7" class="vn">7</span> Consilio autem inito, emerunt ex illis agrum figuli, in sepulturam peregrinorum.
<span id="x27_8" class="vn">8</span> Propter hoc vocatus est ager ille, Haceldama, hoc est, Ager sanguinis, usque in hodiernum diem.
<span id="x27_9" class="vn">9</span> Tunc impletum est quod dictum est per Jeremiam prophetam, dicentem : Et acceperunt triginta argenteos pretium appretiati, quem appretiaverunt a filiis Israël :
<span id="x27_10" class="vn">10</span> et dederunt eos in agrum figuli, sicut constituit mihi Dominus.<br class="calibre6"/><br class="calibre6"/>
<span id="x27_11" class="vn">11</span> Jesus autem stetit ante præsidem, et interrogavit eum præses, dicens : Tu es rex Judæorum ? Dicit illi Jesus : Tu dicis.
<span id="x27_12" class="vn">12</span> Et cum accusaretur a principibus sacerdotum et senioribus, nihil respondit.
<span id="x27_13" class="vn">13</span> Tunc dicit illi Pilatus : Non audis quanta adversum te dicunt testimonia ?
<span id="x27_14" class="vn">14</span> Et non respondit ei ad ullum verbum, ita ut miraretur præses vehementer.
<span id="x27_15" class="vn">15</span> Per diem autem solemnem consueverat præses populo dimittere unum vinctum, quem voluissent :
<span id="x27_16" class="vn">16</span> habebat autem tunc vinctum insignem, qui dicebatur Barabbas.
<span id="x27_17" class="vn">17</span> Congregatis ergo illis, dixit Pilatus : Quem vultis dimittam vobis : Barabbam, an Jesum, qui dicitur Christus ?
<span id="x27_18" class="vn">18</span> Sciebat enim quod per invidiam tradidissent eum.
<span id="x27_19" class="vn">19</span> Sedente autem illo pro tribunali, misit ad eum uxor ejus, dicens : Nihil tibi, et justo illi : multa enim passa sum hodie per visum propter eum.
<span id="x27_20" class="vn">20</span> Principes autem sacerdotum et seniores persuaserunt populis ut peterent Barabbam, Jesum vero perderent.
<span id="x27_21" class="vn">21</span> Respondens autem præses, ait illis : Quem vultis vobis de duobus dimitti ? At illi dixerunt : Barabbam.
<span id="x27_22" class="vn">22</span> Dicit illis Pilatus : Quid igitur faciam de Jesu, qui dicitur Christus ?
<span id="x27_23" class="vn">23</span> Dicunt omnes : Crucifigatur. Ait illis præses : Quid enim mali fecit ? At illi magis clamabant dicentes : Crucifigatur.
<span id="x27_24" class="vn">24</span> Videns autem Pilatus quia nihil proficeret, sed magis tumultus fieret : accepta aqua, lavit manus coram populo, dicens : Innocens ego sum a sanguine justi hujus : vos videritis.
<span id="x27_25" class="vn">25</span> Et respondens universus populus, dixit : Sanguis ejus super nos, et super filios nostros.
<span id="x27_26" class="vn">26</span> Tunc dimisit illis Barabbam : Jesum autem flagellatum tradidit eis ut crucifigeretur.<br class="calibre6"/><br class="calibre6"/>
<span id="x27_27" class="vn">27</span> Tunc milites præsidis suscipientes Jesum in prætorium, congregaverunt ad eum universam cohortem :
<span id="x27_28" class="vn">28</span> et exuentes eum, chlamydem coccineam circumdederunt ei,
<span id="x27_29" class="vn">29</span> et plectentes coronam de spinis, posuerunt super caput ejus, et arundinem in dextera ejus. Et genu flexo ante eum, illudebant ei, dicentes : Ave rex Judæorum.
<span id="x27_30" class="vn">30</span> Et exspuentes in eum, acceperunt arundinem, et percutiebant caput ejus.
<span id="x27_31" class="vn">31</span> Et postquam illuserunt ei, exuerunt eum chlamyde, et induerunt eum vestimentis ejus, et duxerunt eum ut crucifigerent.<br class="calibre6"/><br class="calibre6"/>
<span id="x27_32" class="vn">32</span> Exeuntes autem invenerunt hominem Cyrenæum, nomine Simonem : hunc angariaverunt ut tolleret crucem ejus.
<span id="x27_33" class="vn">33</span> Et venerunt in locum qui dicitur Golgotha, quod est Calvariæ locus.
<span id="x27_34" class="vn">34</span> Et dederunt ei vinum bibere cum felle mistum. Et cum gustasset, noluit bibere.
<span id="x27_35" class="vn">35</span> Postquam autem crucifixerunt eum, diviserunt vestimenta ejus, sortem mittentes : ut impleretur quod dictum est per prophetam dicentem : Diviserunt sibi vestimenta mea, et super vestem meam miserunt sortem.
<span id="x27_36" class="vn">36</span> Et sedentes servabant eum.
<span id="x27_37" class="vn">37</span> Et imposuerunt super caput ejus causam ipsius scriptam : Hic est Jesus rex Judæorum.
<span id="x27_38" class="vn">38</span> Tunc crucifixi sunt cum eo duo latrones : unus a dextris, et unus a sinistris.
<span id="x27_39" class="vn">39</span> Prætereuntes autem blasphemabant eum moventes capita sua,
<span id="x27_40" class="vn">40</span> et dicentes : Vah ! qui destruis templum Dei, et in triduo illud reædificas : salva temetipsum : si Filius Dei es, descende de cruce.
<span id="x27_41" class="vn">41</span> Similiter et principes sacerdotum illudentes cum scribis et senioribus dicebant :
<span id="x27_42" class="vn">42</span> Alios salvos fecit, seipsum non potest salvum facere : si rex Israël est, descendat nunc de cruce, et credimus ei :
<span id="x27_43" class="vn">43</span> confidit in Deo : liberet nunc, si vult eum : dixit enim : Quia Filius Dei sum.
<span id="x27_44" class="vn">44</span> Idipsum autem et latrones, qui crucifixi erant cum eo, improperabant ei.<br class="calibre6"/><br class="calibre6"/>
<span id="x27_45" class="vn">45</span> A sexta autem hora tenebræ factæ sunt super universam terram usque ad horam nonam.
<span id="x27_46" class="vn">46</span> Et circa horam nonam clamavit Jesus voce magna, dicens : Eli, Eli, lamma sabacthani ? hoc est : Deus meus, Deus meus, ut quid dereliquisti me ?
<span id="x27_47" class="vn">47</span> Quidam autem illic stantes, et audientes, dicebant : Eliam vocat iste.
<span id="x27_48" class="vn">48</span> Et continuo currens unus ex eis, acceptam spongiam implevit aceto, et imposuit arundini, et dabat ei bibere.
<span id="x27_49" class="vn">49</span> Ceteri vero dicebant : Sine, videamus an veniat Elias liberans eum.
<span id="x27_50" class="vn">50</span> Jesus autem iterum clamans voce magna, emisit spiritum.<br class="calibre6"/><br class="calibre6"/>
<span id="x27_51" class="vn">51</span> Et ecce velum templi scissum est in duas partes a summo usque deorsum : et terra mota est, et petræ scissæ sunt,
<span id="x27_52" class="vn">52</span> et monumenta aperta sunt : et multa corpora sanctorum, qui dormierant, surrexerunt.
<span id="x27_53" class="vn">53</span> Et exeuntes de monumentis post resurrectionem ejus, venerunt in sanctam civitatem, et apparuerunt multis.
<span id="x27_54" class="vn">54</span> Centurio autem, et qui cum eo erant, custodientes Jesum, viso terræmotu, et his quæ fiebant, timuerunt valde, dicentes : Vere Filius Dei erat iste.<br class="calibre6"/><br class="calibre6"/>
<span id="x27_55" class="vn">55</span> Erant autem ibi mulieres multæ a longe, quæ secutæ erant Jesum a Galilæa, ministrantes ei :
<span id="x27_56" class="vn">56</span> inter quas erat Maria Magdalene, et Maria Jacobi, et Joseph mater, et mater filiorum Zebedæi.
<span id="x27_57" class="vn">57</span> Cum autem sero factum esset, venit quidam homo dives ab Arimathæa, nomine Joseph, qui et ipse discipulus erat Jesu :
<span id="x27_58" class="vn">58</span> hic accessit ad Pilatum, et petiit corpus Jesu. Tunc Pilatus jussit reddi corpus.
<span id="x27_59" class="vn">59</span> Et accepto corpore, Joseph involvit illud in sindone munda,
<span id="x27_60" class="vn">60</span> et posuit illud in monumento suo novo, quod exciderat in petra. Et advolvit saxum magnum ad ostium monumenti, et abiit.
<span id="x27_61" class="vn">61</span> Erant autem ibi Maria Magdalene, et altera Maria, sedentes contra sepulchrum.<br class="calibre6"/><br class="calibre6"/>
<span id="x27_62" class="vn">62</span> Altera autem die, quæ est post Parasceven, convenerunt principes sacerdotum et pharisæi ad Pilatum,
<span id="x27_63" class="vn">63</span> dicentes : Domine, recordati sumus, quia seductor ille dixit adhuc vivens : Post tres dies resurgam.
<span id="x27_64" class="vn">64</span> Jube ergo custodiri sepulchrum usque in diem tertium : ne forte veniant discipuli ejus, et furentur eum, et dicant plebi : Surrexit a mortuis : et erit novissimus error pejor priore.
<span id="x27_65" class="vn">65</span> Ait illis Pilatus : Habetis custodiam, ite, custodite sicut scitis.
<span id="x27_66" class="vn">66</span> Illi autem abeuntes, munierunt sepulchrum, signantes lapidem, cum custodibus.
</div><div class="calibre5" id="calibre_pb_27"></div></body></html>
