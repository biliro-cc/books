<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c16" id="c16"><span class="chapter-num">16</span></a> <span id="x16_1" class="vn">1</span> Commendo autem vobis Phœben sororem nostram, quæ est in ministerio ecclesiæ, quæ est in Cenchris :
<span id="x16_2" class="vn">2</span> ut eam suscipiatis in Domino digne sanctis : et assistatis ei in quocumque negotio vestri indiguerit : etenim ipsa quoque astitit multis, et mihi ipsi.
<span id="x16_3" class="vn">3</span> Salutate Priscam et Aquilam, adjutores meos in Christo Jesu
<span id="x16_4" class="vn">4</span> (qui pro anima mea suas cervices supposuerunt : quibus non solus ego gratias ago, sed et cunctæ ecclesiæ gentium),
<span id="x16_5" class="vn">5</span> et domesticam ecclesiam eorum. Salutate Epænetum dilectum mihi, qui est primitivus Asiæ in Christo.
<span id="x16_6" class="vn">6</span> Salutate Mariam, quæ multum laboravit in vobis.
<span id="x16_7" class="vn">7</span> Salutate Andronicum et Juniam, cognatos, et concaptivos meos : qui sunt nobiles in Apostolis, qui et ante me fuerunt in Christo.
<span id="x16_8" class="vn">8</span> Salutate Ampliatum dilectissimum mihi in Domino.
<span id="x16_9" class="vn">9</span> Salutate Urbanum adjutorem nostrum in Christo Jesu, et Stachyn dilectum meum.
<span id="x16_10" class="vn">10</span> Salutate Apellen probum in Christo.
<span id="x16_11" class="vn">11</span> Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino.
<span id="x16_12" class="vn">12</span> Salutate Tryphænam et Tryphosam, quæ laborant in Domino. Salutate Persidem carissimam, quæ multum laboravit in Domino.
<span id="x16_13" class="vn">13</span> Salutate Rufum electum in Domino, et matrem ejus, et meam.
<span id="x16_14" class="vn">14</span> Salutate Asyncritum, Phlegontem, Hermam, Patrobam, Hermen, et qui cum eis sunt, fratres.
<span id="x16_15" class="vn">15</span> Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos.
<span id="x16_16" class="vn">16</span> Salutate invicem in osculo sancto. Salutant vos omnes ecclesiæ Christi.
<span id="x16_17" class="vn">17</span> Rogo autem vos fratres, ut observetis eos qui dissensiones et offendicula, præter doctrinam, quam vos didicistis, faciunt, et declinate ab illis.
<span id="x16_18" class="vn">18</span> Hujuscemodi enim Christo Domino nostro non serviunt, sed suo ventri : et per dulces sermones et benedictiones seducunt corda innocentium.
<span id="x16_19" class="vn">19</span> Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.
<span id="x16_20" class="vn">20</span> Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum.
<span id="x16_21" class="vn">21</span> Salutat vos Timotheus adjutor meus, et Lucius, et Jason, et Sosipater cognati mei.
<span id="x16_22" class="vn">22</span> Saluto vos ego Tertius, qui scripsi epistolam, in Domino.
<span id="x16_23" class="vn">23</span> Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.
<span id="x16_24" class="vn">24</span> Gratia Domini nostri Jesu Christi cum omnibus vobis. Amen.<br class="calibre6"/><br class="calibre6"/>
<span id="x16_25" class="vn">25</span> Ei autem, qui potens est vos confirmare juxta Evangelium meum, et prædicationem Jesu Christi, secundum revelationem mysterii temporibus æternis taciti
<span id="x16_26" class="vn">26</span> (quod nunc patefactum est per Scripturas prophetarum secundum præceptum æterni Dei, ad obeditionem fidei), in cunctis gentibus cogniti,
<span id="x16_27" class="vn">27</span> soli sapienti Deo, per Jesum Christum, cui honor et gloria in sæcula sæculorum. Amen.</div>
</body></html>
