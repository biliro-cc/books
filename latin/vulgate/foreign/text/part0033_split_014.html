<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Osee - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c14" id="c14"><span class="chapter-num">14</span></a><div class="poetry"> <span id="x14_1" class="vn">1</span> Pereat Samaria, quoniam ad amaritudinem concitavit Deum suum !<br class="calibre6"/> in gladio pereant,<br class="calibre6"/> parvuli eorum elidantur,<br class="calibre6"/> et fœtæ ejus discindantur !</div><br class="calibre6"/><br class="calibre6"/>
<div class="poetry"><span id="x14_2" class="vn">2</span> Convertere, Israël, ad Dominum Deum tuum,<br class="calibre6"/> quoniam corruisti in iniquitate tua.<br class="calibre6"/>
<span id="x14_3" class="vn">3</span> Tollite vobiscum verba,<br class="calibre6"/> et convertimini ad Dominum ; et dicite ei :<br class="calibre6"/> Omnem aufer iniquitatem, accipe bonum,<br class="calibre6"/> et reddemus vitulos labiorum nostrorum.<br class="calibre6"/>
<span id="x14_4" class="vn">4</span> Assur non salvabit nos :<br class="calibre6"/> super equum non ascendemus,<br class="calibre6"/> nec dicemus ultra, Dii nostri opera manuum nostrarum :<br class="calibre6"/> quia ejus, qui in te est, misereberis pupilli.<br class="calibre6"/>
<span id="x14_5" class="vn">5</span> Sanabo contritiones eorum ;<br class="calibre6"/> diligam eos spontanee :<br class="calibre6"/> quia aversus est furor meus ab eis.<br class="calibre6"/>
<span id="x14_6" class="vn">6</span> Ero quasi ros ;<br class="calibre6"/> Israël germinabit sicut lilium,<br class="calibre6"/> et erumpet radix ejus ut Libani.<br class="calibre6"/>
<span id="x14_7" class="vn">7</span> Ibunt rami ejus,<br class="calibre6"/> et erit quasi oliva gloria ejus,<br class="calibre6"/> et odor ejus ut Libani.<br class="calibre6"/>
<span id="x14_8" class="vn">8</span> Convertentur sedentes in umbra ejus ;<br class="calibre6"/> vivent tritico, et germinabunt quasi vinea ;<br class="calibre6"/> memoriale ejus sicut vinum Libani.<br class="calibre6"/>
<span id="x14_9" class="vn">9</span> Ephraim, quid mihi ultra idola ?<br class="calibre6"/> Ego exaudiam, et dirigam eum ego ut abietem virentem ;<br class="calibre6"/> ex me fructus tuus inventus est.<br class="calibre6"/>
<span id="x14_10" class="vn">10</span> Quis sapiens, et intelliget ista ? intelligens, et sciet hæc ?<br class="calibre6"/> quia rectæ viæ Domini,<br class="calibre6"/> et justi ambulabunt in eis ;<br class="calibre6"/> prævaricatores vero corruent in eis.</div></div>
</body></html>
