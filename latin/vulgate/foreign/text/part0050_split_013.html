<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Joannes - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c13" id="c13"><span class="chapter-num">13</span></a> <span id="x13_1" class="vn">1</span> Ante diem festum Paschæ, sciens Jesus quia venit hora ejus ut transeat ex hoc mundo ad Patrem : cum dilexisset suos, qui erant in mundo, in finem dilexit eos.
<span id="x13_2" class="vn">2</span> Et cœna facta, cum diabolus jam misisset in cor ut traderet eum Judas Simonis Iscariotæ :
<span id="x13_3" class="vn">3</span> sciens quia omnia dedit ei Pater in manus, et quia a Deo exivit, et ad Deum vadit :
<span id="x13_4" class="vn">4</span> surgit a cœna, et ponit vestimenta sua, et cum accepisset linteum, præcinxit se.
<span id="x13_5" class="vn">5</span> Deinde mittit aquam in pelvim, et cœpit lavare pedes discipulorum, et extergere linteo, quo erat præcinctus.
<span id="x13_6" class="vn">6</span> Venit ergo ad Simonem Petrum. Et dicit ei Petrus : Domine, tu mihi lavas pedes ?
<span id="x13_7" class="vn">7</span> Respondit Jesus, et dixit ei : Quod ego facio, tu nescis modo : scies autem postea.
<span id="x13_8" class="vn">8</span> Dicit ei Petrus : Non lavabis mihi pedes in æternum. Respondit ei Jesus : Si non lavero te, non habebis partem mecum.
<span id="x13_9" class="vn">9</span> Dicit ei Simon Petrus : Domine, non tantum pedes meos, sed et manus, et caput.
<span id="x13_10" class="vn">10</span> Dicit ei Jesus : Qui lotus est, non indiget nisi ut pedes lavet, sed est mundus totus. Et vos mundi estis, sed non omnes.
<span id="x13_11" class="vn">11</span> Sciebat enim quisnam esset qui traderet eum ; propterea dixit : Non estis mundi omnes.
<span id="x13_12" class="vn">12</span> Postquam ergo lavit pedes eorum, et accepit vestimenta sua, cum recubuisset iterum, dixit eis : Scitis quid fecerim vobis ?
<span id="x13_13" class="vn">13</span> Vos vocatis me Magister et Domine, et bene dicitis : sum etenim.
<span id="x13_14" class="vn">14</span> Si ergo ego lavi pedes vestros, Dominus et Magister, et vos debetis alter alterius lavare pedes.
<span id="x13_15" class="vn">15</span> Exemplum enim dedi vobis, ut quemadmodum ego feci vobis, ita et vos faciatis.
<span id="x13_16" class="vn">16</span> Amen, amen dico vobis : non est servus major domino suo : neque apostolus major est eo qui misit illum.
<span id="x13_17" class="vn">17</span> Si hæc scitis, beati eritis si feceritis ea.
<span id="x13_18" class="vn">18</span> Non de omnibus vobis dico : ego scio quos elegerim ; sed ut adimpleatur Scriptura : Qui manducat mecum panem, levabit contra me calcaneum suum.
<span id="x13_19" class="vn">19</span> Amodo dico vobis, priusquam fiat : ut cum factum fuerit, credatis quia ego sum.
<span id="x13_20" class="vn">20</span> Amen, amen dico vobis : qui accipit si quem misero, me accipit ; qui autem me accipit, accipit eum qui me misit.<br class="calibre6"/><br class="calibre6"/>
<span id="x13_21" class="vn">21</span> Cum hæc dixisset Jesus, turbatus est spiritu : et protestatus est, et dixit : Amen, amen dico vobis, quia unus ex vobis tradet me.
<span id="x13_22" class="vn">22</span> Aspiciebant ergo ad invicem discipuli, hæsitantes de quo diceret.
<span id="x13_23" class="vn">23</span> Erat ergo recumbens unus ex discipulis ejus in sinu Jesu, quem diligebat Jesus.
<span id="x13_24" class="vn">24</span> Innuit ergo huic Simon Petrus, et dixit ei : Quis est, de quo dicit ?
<span id="x13_25" class="vn">25</span> Itaque cum recubuisset ille supra pectus Jesu, dicit ei : Domine, quis est ?
<span id="x13_26" class="vn">26</span> Respondit Jesus : Ille est cui ego intinctum panem porrexero. Et cum intinxisset panem, dedit Judæ Simonis Iscariotæ.
<span id="x13_27" class="vn">27</span> Et post buccellam, introivit in eum Satanas. Et dixit ei Jesus : Quod facis, fac citius.
<span id="x13_28" class="vn">28</span> Hoc autem nemo scivit discumbentium ad quid dixerit ei.
<span id="x13_29" class="vn">29</span> Quidam enim putabant, quia loculos habebat Judas, quod dixisset ei Jesus : Eme ea quæ opus sunt nobis ad diem festum : aut egenis ut aliquid daret.
<span id="x13_30" class="vn">30</span> Cum ergo accepisset ille buccellam, exivit continuo. Erat autem nox.<br class="calibre6"/><br class="calibre6"/>
<span id="x13_31" class="vn">31</span> Cum ergo exisset, dixit Jesus : Nunc clarificatus est Filius hominis, et Deus clarificatus est in eo.
<span id="x13_32" class="vn">32</span> Si Deus clarificatus est in eo, et Deus clarificabit eum in semetipso : et continuo clarificabit eum.
<span id="x13_33" class="vn">33</span> Filioli, adhuc modicum vobiscum sum. Quæretis me ; et sicut dixi Judæis, quo ego vado, vos non potestis venire : et vobis dico modo.
<span id="x13_34" class="vn">34</span> Mandatum novum do vobis : ut diligatis invicem : sicut dilexi vos, ut et vos diligatis invicem.
<span id="x13_35" class="vn">35</span> In hoc cognoscent omnes quia discipuli mei estis, si dilectionem habueritis ad invicem.<br class="calibre6"/><br class="calibre6"/>
<span id="x13_36" class="vn">36</span> Dicit ei Simon Petrus : Domine, quo vadis ? Respondit Jesus : Quo ego vado non potes me modo sequi : sequeris autem postea.
<span id="x13_37" class="vn">37</span> Dicit ei Petrus : Quare non possum te sequi modo ? animam meam pro te ponam.
<span id="x13_38" class="vn">38</span> Respondit ei Jesus : Animam tuam pro me pones ? amen, amen dico tibi : non cantabit gallus, donec ter me neges.
</div><div class="calibre5" id="calibre_pb_13"></div></body></html>
