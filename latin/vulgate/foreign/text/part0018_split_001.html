<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Judith - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Arphaxad itaque, rex Medorum, subjugaverat multas gentes imperio suo, et ipse ædificavit civitatem potentissimam, quam appellavit Ecbatanis,
<span id="x1_2" class="vn">2</span> ex lapidibus quadratis et sectis : fecit muros ejus in altitudinem cubitorum septuaginta, et in latitudinem cubitorum triginta : turres vero ejus posuit in altitudinem cubitorum centum.
<span id="x1_3" class="vn">3</span> Per quadrum vero earum latus utrumque vicenorum pedum spatio tendebatur, posuitque portas ejus in altitudinem turrium :
<span id="x1_4" class="vn">4</span> et gloriabatur quasi potens in potentia exercitus sui, et in gloria quadrigarum suarum.<br class="calibre6"/><br class="calibre6"/>
<span id="x1_5" class="vn">5</span> Anno igitur duodecimo regni sui, Nabuchodonosor rex Assyriorum, qui regnabat in Ninive civitate magna, pugnavit contra Arphaxad, et obtinuit eum
<span id="x1_6" class="vn">6</span> in campo magno qui appellatur Ragau, circa Euphraten, et Tigrin, et Jadason, in campo Erioch regis Elicorum.
<span id="x1_7" class="vn">7</span> Tunc exaltatum est regnum Nabuchodonosor, et cor ejus elevatum est : et misit ad omnes qui habitabant in Cilicia, et Damasco, et Libano,
<span id="x1_8" class="vn">8</span> et ad gentes quæ sunt in Carmelo et Cedar, et inhabitantes Galilæam in campo magno Esdrelon,
<span id="x1_9" class="vn">9</span> et ad omnes qui erant in Samaria, et trans flumen Jordanem usque ad Jerusalem, et omnem terram Jesse quousque perveniatur ad terminos Æthiopiæ.
<span id="x1_10" class="vn">10</span> Ad hos omnes misit nuntios Nabuchodonosor rex Assyriorum :
<span id="x1_11" class="vn">11</span> qui omnes uno animo contradixerunt, et remiserunt eos vacuos, et sine honore abjecerunt.
<span id="x1_12" class="vn">12</span> Tunc indignatus Nabuchodonosor rex adversus omnem terram illam, juravit per thronum et regnum suum quod defenderet se de omnibus regionibus his.
</div><div class="calibre5" id="calibre_pb_1"></div></body></html>
