<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Timotheum II - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Testificor coram Deo, et Jesu Christo, qui judicaturus est vivos et mortuos, per adventum ipsius, et regnum ejus :
<span id="x4_2" class="vn">2</span> prædica verbum, insta opportune, importune : argue, obsecra, increpa in omni patientia, et doctrina.
<span id="x4_3" class="vn">3</span> Erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,
<span id="x4_4" class="vn">4</span> et a veritate quidem auditum avertent, ad fabulas autem convertentur.
<span id="x4_5" class="vn">5</span> Tu vero vigila, in omnibus labora, opus fac evangelistæ, ministerium tuum imple. Sobrius esto.
<span id="x4_6" class="vn">6</span> Ego enim jam delibor, et tempus resolutionis meæ instat.
<span id="x4_7" class="vn">7</span> Bonum certamen certavi, cursum consummavi, fidem servavi.
<span id="x4_8" class="vn">8</span> In reliquo reposita est mihi corona justitiæ, quam reddet mihi Dominus in illa die, justus judex : non solum autem mihi, sed et iis, qui diligunt adventum ejus.<br class="calibre6"/><br class="calibre6"/> Festina ad me venire cito.
<span id="x4_9" class="vn">9</span> Demas enim me reliquit, diligens hoc sæculum, et abiit Thessalonicam :
<span id="x4_10" class="vn">10</span> Crescens in Galatiam, Titus in Dalmatiam.
<span id="x4_11" class="vn">11</span> Lucas est mecum solus. Marcum assume, et adduc tecum : est enim mihi utilis in ministerium.
<span id="x4_12" class="vn">12</span> Tychicum autem misi Ephesum.
<span id="x4_13" class="vn">13</span> Penulam, quam reliqui Troade apud Carpum, veniens affer tecum, et libros, maxime autem membranas.
<span id="x4_14" class="vn">14</span> Alexander ærarius multa mala mihi ostendit : reddet illi Dominus secundum opera ejus :
<span id="x4_15" class="vn">15</span> quem et tu devita : valde enim restitit verbis nostris.
<span id="x4_16" class="vn">16</span> In prima mea defensione nemo mihi affuit, sed omnes me dereliquerunt : non illis imputetur.
<span id="x4_17" class="vn">17</span> Dominus autem mihi astitit, et confortavit me, ut per me prædicatio impleatur, et audiant omnes gentes : et liberatus sum de ore leonis.
<span id="x4_18" class="vn">18</span> Liberavit me Dominus ab omni opere malo : et salvum faciet in regnum suum cæleste, cui gloria in sæcula sæculorum. Amen.
<span id="x4_19" class="vn">19</span> Saluta Priscam, et Aquilam, et Onesiphori domum.
<span id="x4_20" class="vn">20</span> Erastus remansit Corinthi. Trophimum autem reliqui infirmum Mileti.
<span id="x4_21" class="vn">21</span> Festina ante hiemem venire. Salutant te Eubulus, et Pudens, et Linus, et Claudia, et fratres omnes.
<span id="x4_22" class="vn">22</span> Dominus Jesus Christus cum spiritu tuo. Gratia vobiscum. Amen.</div>
</body></html>
