<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c53" id="c53"><span class="chapter-num">53</span></a><div class="poetry"> <span id="x53_1" class="vn">1</span> Quis credidit auditui nostro ?<br class="calibre6"/> et brachium Domini cui revelatum est ?<br class="calibre6"/>
<span id="x53_2" class="vn">2</span> Et ascendet sicut virgultum coram eo,<br class="calibre6"/> et sicut radix de terra sitienti.<br class="calibre6"/> Non est species ei, neque decor,<br class="calibre6"/> et vidimus eum,<br class="calibre6"/> et non erat aspectus, et desideravimus eum :<br class="calibre6"/>
<span id="x53_3" class="vn">3</span> despectum, et novissimum virorum,<br class="calibre6"/> virum dolorum, et scientem infirmitatem,<br class="calibre6"/> et quasi absconditus vultus ejus et despectus,<br class="calibre6"/> unde nec reputavimus eum.<br class="calibre6"/>
<span id="x53_4" class="vn">4</span> Vere languores nostros ipse tulit,<br class="calibre6"/> et dolores nostros ipse portavit ;<br class="calibre6"/> et nos putavimus eum quasi leprosum,<br class="calibre6"/> et percussum a Deo, et humiliatum.<br class="calibre6"/>
<span id="x53_5" class="vn">5</span> Ipse autem vulneratus est propter iniquitates nostras ;<br class="calibre6"/> attritus est propter scelera nostra :<br class="calibre6"/> disciplina pacis nostræ super eum,<br class="calibre6"/> et livore ejus sanati sumus.<br class="calibre6"/>
<span id="x53_6" class="vn">6</span> Omnes nos quasi oves erravimus,<br class="calibre6"/> unusquisque in viam suam declinavit :<br class="calibre6"/> et posuit Dominus in eo<br class="calibre6"/> iniquitatem omnium nostrum.<br class="calibre6"/>
<span id="x53_7" class="vn">7</span> Oblatus est quia ipse voluit,<br class="calibre6"/> et non aperuit os suum ;<br class="calibre6"/> sicut ovis ad occisionem ducetur,<br class="calibre6"/> et quasi agnus coram tondente se obmutescet,<br class="calibre6"/> et non aperiet os suum.<br class="calibre6"/>
<span id="x53_8" class="vn">8</span> De angustia, et de judicio sublatus est.<br class="calibre6"/> Generationem ejus quis enarrabit ?<br class="calibre6"/> quia abscissus est de terra viventium :<br class="calibre6"/> propter scelus populi mei percussi eum.<br class="calibre6"/>
<span id="x53_9" class="vn">9</span> Et dabit impios pro sepultura,<br class="calibre6"/> et divitem pro morte sua,<br class="calibre6"/> eo quod iniquitatem non fecerit,<br class="calibre6"/> neque dolus fuerit in ore ejus.<br class="calibre6"/>
<span id="x53_10" class="vn">10</span> Et Dominus voluit conterere eum in infirmitate.<br class="calibre6"/> Si posuerit pro peccato animam suam,<br class="calibre6"/> videbit semen longævum,<br class="calibre6"/> et voluntas Domini in manu ejus dirigetur.<br class="calibre6"/>
<span id="x53_11" class="vn">11</span> Pro eo quod laboravit anima ejus,<br class="calibre6"/> videbit et saturabitur.<br class="calibre6"/> In scientia sua justificabit<br class="calibre6"/> ipse justus servus meus multos,<br class="calibre6"/> et iniquitates eorum ipse portabit.<br class="calibre6"/>
<span id="x53_12" class="vn">12</span> Ideo dispertiam ei plurimos,<br class="calibre6"/> et fortium dividet spolia,<br class="calibre6"/> pro eo quod tradidit in mortem animam suam,<br class="calibre6"/> et cum sceleratis reputatus est,<br class="calibre6"/> et ipse peccata multorum tulit,<br class="calibre6"/> et pro transgressoribus rogavit.</div>
</div><div class="calibre5" id="calibre_pb_53"></div></body></html>
