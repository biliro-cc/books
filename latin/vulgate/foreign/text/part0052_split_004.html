<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c4" id="c4"><span class="chapter-num">4</span></a> <span id="x4_1" class="vn">1</span> Quid ergo dicemus invenisse Abraham patrem nostrum secundum carnem ?
<span id="x4_2" class="vn">2</span> Si enim Abraham ex operibus justificatus est, habet gloriam, sed non apud Deum.
<span id="x4_3" class="vn">3</span> Quid enim dicit Scriptura ? Credidit Abraham Deo, et reputatam est illi ad justitiam.
<span id="x4_4" class="vn">4</span> Ei autem qui operatur, merces non imputatur secundum gratiam, sed secundum debitum.
<span id="x4_5" class="vn">5</span> Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum gratiæ Dei.
<span id="x4_6" class="vn">6</span> Sicut et David dicit beatitudinem hominis, cui Deus accepto fert justitiam sine operibus :
<div class="poetry"><span id="x4_7" class="vn">7</span> Beati, quorum remissæ sunt iniquitates,<br class="calibre6"/> et quorum tecta sunt peccata.<br class="calibre6"/>
<span id="x4_8" class="vn">8</span> Beatus vir, cui non imputavit Dominus peccatum.</div>
<span id="x4_9" class="vn">9</span> Beatitudo ergo hæc in circumcisione tantum manet, an etiam in præputio ? Dicimus enim quia reputata est Abrahæ fides ad justitiam.
<span id="x4_10" class="vn">10</span> Quomodo ergo reputata est ? in circumcisione, an in præputio ? Non in circumcisione, sed in præputio.
<span id="x4_11" class="vn">11</span> Et signum accepit circumcisionis, signaculum justitiæ fidei, quæ est in præputio : ut sit pater omnium credentium per præputium, ut reputetur et illis ad justitiam :
<span id="x4_12" class="vn">12</span> et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, quæ est in præputio patris nostri Abrahæ.<br class="calibre6"/><br class="calibre6"/>
<span id="x4_13" class="vn">13</span> Non enim per legem promissio Abrahæ, aut semini ejus ut hæres esset mundi : sed per justitiam fidei.
<span id="x4_14" class="vn">14</span> Si enim qui ex lege, hæredes sunt : exinanita est fides, abolita est promissio.
<span id="x4_15" class="vn">15</span> Lex enim iram operatur. Ubi enim non est lex, nec prævaricatio.
<span id="x4_16" class="vn">16</span> Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrahæ, qui pater est omnium nostrum
<span id="x4_17" class="vn">17</span> (sicut scriptum est : Quia patrem multarum gentium posui te) ante Deum, cui credidit, qui vivificat mortuos, et vocat ea quæ non sunt, tamquam ea quæ sunt :
<span id="x4_18" class="vn">18</span> qui contra spem in spem credidit, ut fieret pater multarum gentium secundum quod dictum est ei : Sic erit semen tuum.
<span id="x4_19" class="vn">19</span> Et non infirmatus est fide, nec consideravit corpus suum emortuum, cum jam fere centum esset annorum, et emortuam vulvam Saræ.
<span id="x4_20" class="vn">20</span> In repromissione etiam Dei non hæsitavit diffidentia, sed confortatus est fide, dans gloriam Deo :
<span id="x4_21" class="vn">21</span> plenissime sciens, quia quæcumque promisit, potens est et facere.
<span id="x4_22" class="vn">22</span> Ideo et reputatum est illi ad justitiam.
<span id="x4_23" class="vn">23</span> Non est autem scriptum tantum propter ipsum quia reputatum est illi ad justitiam :
<span id="x4_24" class="vn">24</span> sed et propter nos, quibus reputabitur credentibus in eum, qui suscitavit Jesum Christum Dominum nostrum a mortuis,
<span id="x4_25" class="vn">25</span> qui traditus est propter delicta nostra, et resurrexit propter justificationem nostram.
</div><div class="calibre5" id="calibre_pb_4"></div></body></html>
