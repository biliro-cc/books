<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c9" id="c9"><span class="chapter-num">9</span></a><div class="poetry"> <span id="x9_1" class="vn">1</span> Primo tempore alleviata est<br class="calibre6"/> terra Zabulon et terra Nephthali :<br class="calibre6"/> et novissimo aggravata est via maris<br class="calibre6"/> trans Jordanem Galilææ gentium.<br class="calibre6"/>
<span id="x9_2" class="vn">2</span> Populus qui ambulabat in tenebris,<br class="calibre6"/> vidit lucem magnam ;<br class="calibre6"/> habitantibus in regione umbræ mortis,<br class="calibre6"/> lux orta est eis.<br class="calibre6"/>
<span id="x9_3" class="vn">3</span> Multiplicasti gentem,<br class="calibre6"/> et non magnificasti lætitiam.<br class="calibre6"/> Lætabuntur coram te, sicut qui lætantur in messe ;<br class="calibre6"/> sicut exsultant victores capta præda, quando dividunt spolia.<br class="calibre6"/>
<span id="x9_4" class="vn">4</span> Jugum enim oneris ejus,<br class="calibre6"/> et virgam humeri ejus,<br class="calibre6"/> et sceptrum exactoris ejus<br class="calibre6"/> superasti, sicut in die Madian.<br class="calibre6"/>
<span id="x9_5" class="vn">5</span> Quia omnis violentia prædatio cum tumultu,<br class="calibre6"/> et vestimentum mistum sanguine,<br class="calibre6"/> erit in combustionem,<br class="calibre6"/> et cibus ignis.<br class="calibre6"/>
<span id="x9_6" class="vn">6</span> Parvulus enim natus est nobis,<br class="calibre6"/> et filius datus est nobis,<br class="calibre6"/> et factus est principatus super humerum ejus :<br class="calibre6"/> et vocabitur nomen ejus,<br class="calibre6"/> Admirabilis, Consiliarius, Deus, Fortis,<br class="calibre6"/> Pater futuri sæculi, Princeps pacis.<br class="calibre6"/>
<span id="x9_7" class="vn">7</span> Multiplicabitur ejus imperium,<br class="calibre6"/> et pacis non erit finis ;<br class="calibre6"/> super solium David, et super regnum ejus sedebit,<br class="calibre6"/> ut confirmet illud et corroboret<br class="calibre6"/> in judicio et justitia,<br class="calibre6"/> amodo et usque in sempiternum :<br class="calibre6"/> zelus Domini exercituum faciet hoc.</div><br class="calibre6"/><br class="calibre6"/>
<div class="poetry"><span id="x9_8" class="vn">8</span> Verbum misit Dominus in Jacob,<br class="calibre6"/> et cecidit in Israël.<br class="calibre6"/>
<span id="x9_9" class="vn">9</span> Et sciet omnis populus Ephraim,<br class="calibre6"/> et habitantes Samariam,<br class="calibre6"/> in superbia et magnitudine cordis dicentes :<br class="calibre6"/>
<span id="x9_10" class="vn">10</span> Lateres ceciderunt, sed quadris lapidibus ædificabimus ;<br class="calibre6"/> sycomoros succiderunt, sed cedros immutabimus.<br class="calibre6"/>
<span id="x9_11" class="vn">11</span> Et elevabit Dominus hostes Rasin super eum,<br class="calibre6"/> et inimicos ejus in tumultum vertet.<br class="calibre6"/>
<span id="x9_12" class="vn">12</span> Syriam ab oriente, et Philisthiim ab occidente ;<br class="calibre6"/> et devorabunt Israël toto ore.<br class="calibre6"/> In omnibus his non est aversus furor ejus,<br class="calibre6"/> sed adhuc manus ejus extenta.<br class="calibre6"/>
<span id="x9_13" class="vn">13</span> Et populus non est reversus ad percutientem se,<br class="calibre6"/> et Dominum exercituum non inquisierunt.<br class="calibre6"/>
<span id="x9_14" class="vn">14</span> Et disperdet Dominus ab Israël caput et caudam,<br class="calibre6"/> incurvantem et refrenantem, die una.<br class="calibre6"/>
<span id="x9_15" class="vn">15</span> Longævus et honorabilis, ipse est caput ;<br class="calibre6"/> et propheta docens mendacium, ipse est cauda.<br class="calibre6"/>
<span id="x9_16" class="vn">16</span> Et erunt qui beatificant populum istum, seducentes ;<br class="calibre6"/> et qui beatificantur, præcipitati.<br class="calibre6"/>
<span id="x9_17" class="vn">17</span> Propter hoc super adolescentulis ejus non lætabitur Dominus,<br class="calibre6"/> et pupillorum ejus et viduarum non miserebitur :<br class="calibre6"/> quia omnis hypocrita est et nequam,<br class="calibre6"/> et universum os locutum est stultitiam ;<br class="calibre6"/> in omnibus his non est aversus furor ejus,<br class="calibre6"/> sed adhuc manus ejus extenta.<br class="calibre6"/>
<span id="x9_18" class="vn">18</span> Succensa est enim quasi ignis impietas :<br class="calibre6"/> veprem et spinam vorabit,<br class="calibre6"/> et succendetur in densitate saltus,<br class="calibre6"/> et convolvetur superbia fumi.<br class="calibre6"/>
<span id="x9_19" class="vn">19</span> In ira Domini exercituum conturbata est terra,<br class="calibre6"/> et erit populus quasi esca ignis ;<br class="calibre6"/> vir fratri suo non parcet.<br class="calibre6"/>
<span id="x9_20" class="vn">20</span> Et declinabit ad dexteram, et esuriet ;<br class="calibre6"/> et comedet ad sinistram, et non saturabitur ;<br class="calibre6"/> unusquisque carnem brachii sui vorabit :<br class="calibre6"/> Manasses Ephraim, et Ephraim Manassen ;<br class="calibre6"/> simul ipsi contra Judam.<br class="calibre6"/>
<span id="x9_21" class="vn">21</span> In omnibus his non est aversus furor ejus,<br class="calibre6"/> sed adhuc manus ejus extenta.</div>
</div><div class="calibre5" id="calibre_pb_9"></div></body></html>
