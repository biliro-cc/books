<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a><div class="poetry"> <span id="x30_1" class="vn">1</span> Væ filii desertores, dicit Dominus,<br class="calibre6"/> ut faceretis consilium, et non ex me,<br class="calibre6"/> et ordiremini telam, et non per spiritum meum,<br class="calibre6"/> ut adderetis peccatum super peccatum ;<br class="calibre6"/>
<span id="x30_2" class="vn">2</span> qui ambulatis ut descendatis in Ægyptum,<br class="calibre6"/> et os meum non interrogastis,<br class="calibre6"/> sperantes auxilium in fortitudine Pharaonis,<br class="calibre6"/> et habentes fiduciam in umbra Ægypti !<br class="calibre6"/>
<span id="x30_3" class="vn">3</span> Et erit vobis fortitudo Pharaonis in confusionem,<br class="calibre6"/> et fiducia umbræ Ægypti in ignominiam.<br class="calibre6"/>
<span id="x30_4" class="vn">4</span> Erant enim in Tani principes tui,<br class="calibre6"/> et nuntii tui usque ad Hanes pervenerunt.<br class="calibre6"/>
<span id="x30_5" class="vn">5</span> Omnes confusi sunt super populo qui eis prodesse non potuit :<br class="calibre6"/> non fuerunt in auxilium et in aliquam utilitatem,<br class="calibre6"/> sed in confusionem et in opprobrium.</div>
<span id="x30_6" class="vn">6</span> Onus jumentorum austri. <div class="poetry">In terra tribulationis et angustiæ<br class="calibre6"/> leæna, et leo ex eis,<br class="calibre6"/> vipera et regulus volans ;<br class="calibre6"/> portantes super humeros jumentorum divitias suas,<br class="calibre6"/> et super gibbum camelorum thesauros suos,<br class="calibre6"/> ad populum qui eis prodesse non poterit.<br class="calibre6"/>
<span id="x30_7" class="vn">7</span> Ægyptus enim frustra et vane auxiliabitur.<br class="calibre6"/> Ideo clamavi super hoc : Superbia tantum est, quiesce.<br class="calibre6"/>
<span id="x30_8" class="vn">8</span> Nunc ergo ingressus, scribe ei super buxum,<br class="calibre6"/> et in libro diligenter exara illud,<br class="calibre6"/> et erit in die novissimo<br class="calibre6"/> in testimonium usque in æternum.<br class="calibre6"/>
<span id="x30_9" class="vn">9</span> Populus enim ad iracundiam provocans est :<br class="calibre6"/> et filii mendaces,<br class="calibre6"/> filii nolentes<br class="calibre6"/> audire legem Dei ;<br class="calibre6"/>
<span id="x30_10" class="vn">10</span> qui dicunt videntibus : Nolite videre,<br class="calibre6"/> et aspicientibus : Nolite aspicere nobis ea quæ recta sunt ;<br class="calibre6"/> loquimini nobis placentia :<br class="calibre6"/> videte nobis errores.<br class="calibre6"/>
<span id="x30_11" class="vn">11</span> Auferte a me viam ;<br class="calibre6"/> declinate a me semitam ;<br class="calibre6"/> cesset a facie nostra<br class="calibre6"/> Sanctus Israël.<br class="calibre6"/>
<span id="x30_12" class="vn">12</span> Propterea hæc dicit Sanctus Israël : Pro eo quod reprobastis verbum hoc,<br class="calibre6"/> et sperastis in calumnia et in tumultu,<br class="calibre6"/> et innixi estis super eo ;<br class="calibre6"/>
<span id="x30_13" class="vn">13</span> propterea erit vobis iniquitas hæc<br class="calibre6"/> sicut interruptio cadens,<br class="calibre6"/> et requisita in muro excelso,<br class="calibre6"/> quoniam subito, dum non speratur, veniet contritio ejus.<br class="calibre6"/>
<span id="x30_14" class="vn">14</span> Et comminuetur sicut conteritur lagena figuli<br class="calibre6"/> contritione pervalida,<br class="calibre6"/> et non invenietur de fragmentis ejus testa<br class="calibre6"/> in qua portetur igniculus de incendio,<br class="calibre6"/> aut hauriatur parum aquæ de fovea.<br class="calibre6"/>
<span id="x30_15" class="vn">15</span> Quia hæc dicit Dominus Deus, Sanctus Israël :<br class="calibre6"/> Si revertamini et quiescatis, salvi eritis ;<br class="calibre6"/> in silentio et in spe erit fortitudo vestra.<br class="calibre6"/> Et noluistis,<br class="calibre6"/>
<span id="x30_16" class="vn">16</span> et dixistis : Nequaquam,<br class="calibre6"/> sed ad equos fugiemus :<br class="calibre6"/> ideo fugietis ;<br class="calibre6"/> et : Super veloces ascendemus :<br class="calibre6"/> ideo velociores erunt qui persequentur vos.<br class="calibre6"/>
<span id="x30_17" class="vn">17</span> Mille homines a facie terroris unius ;<br class="calibre6"/> et a facie terroris quinque fugietis,<br class="calibre6"/> donec relinquamini<br class="calibre6"/> quasi malus navis in vertice montis,<br class="calibre6"/> et quasi signum super collem.<br class="calibre6"/>
<span id="x30_18" class="vn">18</span> Propterea exspectat Dominus ut misereatur vestri ;<br class="calibre6"/> et ideo exaltabitur parcens vobis,<br class="calibre6"/> quia Deus judicii Dominus :<br class="calibre6"/> beati omnes qui exspectant eum !<br class="calibre6"/>
<span id="x30_19" class="vn">19</span> Populus enim Sion habitabit in Jerusalem :<br class="calibre6"/> plorans nequaquam plorabis :<br class="calibre6"/> miserans miserebitur tui, ad vocem clamoris tui :<br class="calibre6"/> statim ut audierit, respondebit tibi.<br class="calibre6"/>
<span id="x30_20" class="vn">20</span> Et dabit vobis Dominus<br class="calibre6"/> panem arctum, et aquam brevem ;<br class="calibre6"/> et non faciet avolare a te ultra doctorem tuum ;<br class="calibre6"/> et erunt oculi tui videntes præceptorem tuum.<br class="calibre6"/>
<span id="x30_21" class="vn">21</span> Et aures tuæ audient verbum post tergum monentis :<br class="calibre6"/> Hæc est via ; ambulate in ea,<br class="calibre6"/> et non declinetis neque ad dexteram, neque ad sinistram.<br class="calibre6"/>
<span id="x30_22" class="vn">22</span> Et contaminabis laminas sculptilium argenti tui,<br class="calibre6"/> et vestimentum conflatilis auri tui,<br class="calibre6"/> et disperges ea sicut immunditiam menstruatæ.<br class="calibre6"/> Egredere, dices ei.<br class="calibre6"/>
<span id="x30_23" class="vn">23</span> Et dabitur pluvia semini tuo,<br class="calibre6"/> ubicumque seminaveris in terra,<br class="calibre6"/> et panis frugum terræ<br class="calibre6"/> erit uberrimus et pinguis ;<br class="calibre6"/> pascetur in possessione tua in die illo agnus spatiose,<br class="calibre6"/>
<span id="x30_24" class="vn">24</span> et tauri tui, et pulli asinorum,<br class="calibre6"/> qui operantur terram,<br class="calibre6"/> commistum migma comedent<br class="calibre6"/> sicut in area ventilatum est.<br class="calibre6"/>
<span id="x30_25" class="vn">25</span> Et erunt super omnem montem excelsum,<br class="calibre6"/> et super omnem collem elevatum,<br class="calibre6"/> rivi currentium aquarum,<br class="calibre6"/> in die interfectionis multorum,<br class="calibre6"/> cum ceciderint turres :<br class="calibre6"/>
<span id="x30_26" class="vn">26</span> et erit lux lunæ sicut lux solis,<br class="calibre6"/> et lux solis erit septempliciter<br class="calibre6"/> sicut lux septem dierum,<br class="calibre6"/> in die qua alligaverit Dominus vulnus populi sui,<br class="calibre6"/> et percussuram plagæ ejus sanaverit.<br class="calibre6"/>
<span id="x30_27" class="vn">27</span> Ecce nomen Domini venit de longinquo,<br class="calibre6"/> ardens furor ejus, et gravis ad portandum ;<br class="calibre6"/> labia ejus repleta sunt indignatione,<br class="calibre6"/> et lingua ejus quasi ignis devorans.<br class="calibre6"/>
<span id="x30_28" class="vn">28</span> Spiritus ejus velut torrens<br class="calibre6"/> inundans usque ad medium colli,<br class="calibre6"/> ad perdendas gentes in nihilum,<br class="calibre6"/> et frenum erroris quod erat in maxillis populorum.<br class="calibre6"/>
<span id="x30_29" class="vn">29</span> Canticum erit vobis<br class="calibre6"/> sicut nox sanctificatæ solemnitatis,<br class="calibre6"/> et lætitia cordis<br class="calibre6"/> sicut qui pergit cum tibia,<br class="calibre6"/> ut intret in montem Domini<br class="calibre6"/> ad Fortem Israël.<br class="calibre6"/>
<span id="x30_30" class="vn">30</span> Et auditam faciet Dominus gloriam vocis suæ,<br class="calibre6"/> et terrorem brachii sui ostendet<br class="calibre6"/> in comminatione furoris, et flamma ignis devorantis :<br class="calibre6"/> allidet in turbine, et in lapide grandinis.<br class="calibre6"/>
<span id="x30_31" class="vn">31</span> A voce enim Domini pavebit Assur<br class="calibre6"/> virga percussus.<br class="calibre6"/>
<span id="x30_32" class="vn">32</span> Et erit transitus virgæ fundatus,<br class="calibre6"/> quam requiescere faciet Dominus super eum<br class="calibre6"/> in tympanis et citharis ;<br class="calibre6"/> et in bellis præcipuis expugnabit eos.<br class="calibre6"/>
<span id="x30_33" class="vn">33</span> Præparata est enim ab heri Topheth,<br class="calibre6"/> a rege præparata,<br class="calibre6"/> profunda, et dilatata.<br class="calibre6"/> Nutrimenta ejus, ignis et ligna multa ;<br class="calibre6"/> flatus Domini sicut torrens sulphuris succendens eam.</div>
</div><div class="calibre5" id="calibre_pb_30"></div></body></html>
