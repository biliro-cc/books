<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>ad Romanos - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c1" id="c1"><span class="chapter-num">1</span></a> <span id="x1_1" class="vn">1</span> Paulus, servus Jesu Christi, vocatus Apostolus, segregatus in Evangelium Dei,
<span id="x1_2" class="vn">2</span> quod ante promiserat per prophetas suos in Scripturis sanctis
<span id="x1_3" class="vn">3</span> de Filio suo, qui factus est ei ex semine David secundum carnem,
<span id="x1_4" class="vn">4</span> qui prædestinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri :
<span id="x1_5" class="vn">5</span> per quem accepimus gratiam, et apostolatum ad obediendum fidei in omnibus gentibus pro nomine ejus,
<span id="x1_6" class="vn">6</span> in quibus estis et vos vocati Jesu Christi :
<span id="x1_7" class="vn">7</span> omnibus qui sunt Romæ, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.<br class="calibre6"/><br class="calibre6"/>
<span id="x1_8" class="vn">8</span> Primum quidem gratias ago Deo meo per Jesum Christum pro omnibus vobis : quia fides vestra annuntiatur in universo mundo.
<span id="x1_9" class="vn">9</span> Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio
<span id="x1_10" class="vn">10</span> semper in orationibus meis : obsecrans, si quomodo tandem aliquando prosperum iter habeam in voluntate Dei veniendi ad vos.
<span id="x1_11" class="vn">11</span> Desidero enim videre vos, ut aliquid impertiar vobis gratiæ spiritualis ad confirmandos vos :
<span id="x1_12" class="vn">12</span> id est, simul consolari in vobis per eam quæ invicem est, fidem vestram atque meam.
<span id="x1_13" class="vn">13</span> Nolo autem vos ignorare fratres : quia sæpe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.
<span id="x1_14" class="vn">14</span> Græcis ac barbaris, sapientibus, et insipientibus debitor sum :
<span id="x1_15" class="vn">15</span> ita (quod in me) promptum est et vobis, qui Romæ estis, evangelizare.<br class="calibre6"/><br class="calibre6"/>
<span id="x1_16" class="vn">16</span> Non enim erubesco Evangelium. Virtus enim Dei est in salutem omni credenti, Judæo primum, et Græco.
<span id="x1_17" class="vn">17</span> Justitia enim Dei in eo revelatur ex fide in fidem : sicut scriptum est : Justus autem ex fide vivit.<br class="calibre6"/><br class="calibre6"/>
<span id="x1_18" class="vn">18</span> Revelatur enim ira Dei de cælo super omnem impietatem, et injustitiam hominum eorum, qui veritatem Dei in injustitia detinent :
<span id="x1_19" class="vn">19</span> quia quod notum est Dei, manifestum est in illis. Deus enim illis manifestavit.
<span id="x1_20" class="vn">20</span> Invisibilia enim ipsius, a creatura mundi, per ea quæ facta sunt, intellecta, conspiciuntur : sempiterna quoque ejus virtus, et divinitas : ita ut sint inexcusabiles.
<span id="x1_21" class="vn">21</span> Quia cum cognovissent Deum, non sicut Deum glorificaverunt, aut gratias egerunt : sed evanuerunt in cogitationibus suis, et obscuratum est insipiens cor eorum :
<span id="x1_22" class="vn">22</span> dicentes enim se esse sapientes, stulti facti sunt.
<span id="x1_23" class="vn">23</span> Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.<br class="calibre6"/><br class="calibre6"/>
<span id="x1_24" class="vn">24</span> Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis :
<span id="x1_25" class="vn">25</span> qui commutaverunt veritatem Dei in mendacium : et coluerunt, et servierunt creaturæ potius quam Creatori, qui est benedictus in sæcula. Amen.
<span id="x1_26" class="vn">26</span> Propterea tradidit illos Deus in passiones ignominiæ : nam feminæ eorum immutaverunt naturalem usum in eum usum qui est contra naturam.
<span id="x1_27" class="vn">27</span> Similiter autem et masculi, relicto naturali usu feminæ, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes.
<span id="x1_28" class="vn">28</span> Et sicut non probaverunt Deum habere in notitia, tradidit illos Deus in reprobum sensum, ut faciant ea quæ non conveniunt,
<span id="x1_29" class="vn">29</span> repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate : susurrones,
<span id="x1_30" class="vn">30</span> detractores, Deo odibiles, contumeliosos, superbos, elatos, inventores malorum, parentibus non obedientes,
<span id="x1_31" class="vn">31</span> insipientes, incompositos, sine affectione, absque fœdere, sine misericordia.
<span id="x1_32" class="vn">32</span> Qui cum justitiam Dei cognovissent, non intellexerunt quoniam qui talia agunt, digni sunt morte : et non solum qui ea faciunt, sed etiam qui consentiunt facientibus.
</div><div class="calibre5" id="calibre_pb_1"></div></body></html>
