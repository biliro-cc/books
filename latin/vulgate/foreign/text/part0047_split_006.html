<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Matthæus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c6" id="c6"><span class="chapter-num">6</span></a> <span id="x6_1" class="vn">1</span> Attendite ne justitiam vestram faciatis coram hominibus, ut videamini ab eis : alioquin mercedem non habebitis apud Patrem vestrum qui in cælis est.
<span id="x6_2" class="vn">2</span> Cum ergo facis eleemosynam, noli tuba canere ante te, sicut hypocritæ faciunt in synagogis, et in vicis, ut honorificentur ab hominibus. Amen dico vobis, receperunt mercedem suam.
<span id="x6_3" class="vn">3</span> Te autem faciente eleemosynam, nesciat sinistra tua quid faciat dextera tua :
<span id="x6_4" class="vn">4</span> ut sit eleemosyna tua in abscondito, et Pater tuus, qui videt in abscondito, reddet tibi.<br class="calibre6"/><br class="calibre6"/>
<span id="x6_5" class="vn">5</span> Et cum oratis, non eritis sicut hypocritæ qui amant in synagogis et in angulis platearum stantes orare, ut videantur ab hominibus : amen dico vobis, receperunt mercedem suam.
<span id="x6_6" class="vn">6</span> Tu autem cum oraveris, intra in cubiculum tuum, et clauso ostio, ora Patrem tuum in abscondito : et Pater tuus, qui videt in abscondito, reddet tibi.
<span id="x6_7" class="vn">7</span> Orantes autem, nolite multum loqui, sicut ethnici, putant enim quod in multiloquio suo exaudiantur.
<span id="x6_8" class="vn">8</span> Nolite ergo assimilari eis : scit enim Pater vester, quid opus sit vobis, antequam petatis eum.
<span id="x6_9" class="vn">9</span> Sic ergo vos orabitis : <div class="poetry">Pater noster, qui es in cælis,<br class="calibre6"/> sanctificetur nomen tuum.<br class="calibre6"/>
<span id="x6_10" class="vn">10</span> Adveniat regnum tuum ;<br class="calibre6"/> fiat voluntas tua, sicut in cælo et in terra.<br class="calibre6"/>
<span id="x6_11" class="vn">11</span> Panem nostrum supersubstantialem da nobis hodie,<br class="calibre6"/>
<span id="x6_12" class="vn">12</span> et dimitte nobis debita nostra,<br class="calibre6"/> sicut et nos dimittimus debitoribus nostris.<br class="calibre6"/>
<span id="x6_13" class="vn">13</span> Et ne nos inducas in tentationem,<br class="calibre6"/> sed libera nos a malo. Amen.</div>
<span id="x6_14" class="vn">14</span> Si enim dimiseritis hominibus peccata eorum : dimittet et vobis Pater vester cælestis delicta vestra.
<span id="x6_15" class="vn">15</span> Si autem non dimiseritis hominibus : nec Pater vester dimittet vobis peccata vestra.<br class="calibre6"/><br class="calibre6"/>
<span id="x6_16" class="vn">16</span> Cum autem jejunatis, nolite fieri sicut hypocritæ, tristes. Exterminant enim facies suas, ut appareant hominibus jejunantes. Amen dico vobis, quia receperunt mercedem suam.
<span id="x6_17" class="vn">17</span> Tu autem, cum jejunas, unge caput tuum, et faciem tuam lava,
<span id="x6_18" class="vn">18</span> ne videaris hominibus jejunans, sed Patri tuo, qui est in abscondito : et Pater tuus, qui videt in abscondito, reddet tibi.<br class="calibre6"/><br class="calibre6"/>
<span id="x6_19" class="vn">19</span> Nolite thesaurizare vobis thesauros in terra : ubi ærugo, et tinea demolitur : et ubi fures effodiunt, et furantur.
<span id="x6_20" class="vn">20</span> Thesaurizate autem vobis thesauros in cælo, ubi neque ærugo, neque tinea demolitur, et ubi fures non effodiunt, nec furantur.
<span id="x6_21" class="vn">21</span> Ubi enim est thesaurus tuus, ibi est et cor tuum.
<span id="x6_22" class="vn">22</span> Lucerna corporis tui est oculus tuus. Si oculus tuus fuerit simplex, totum corpus tuum lucidum erit.
<span id="x6_23" class="vn">23</span> Si autem oculus tuus fuerit nequam, totum corpus tuum tenebrosum erit. Si ergo lumen, quod in te est, tenebræ sunt : ipsæ tenebræ quantæ erunt ?
<span id="x6_24" class="vn">24</span> Nemo potest duobus dominis servire : aut enim unum odio habebit, et alterum diliget : aut unum sustinebit, et alterum contemnet. Non potestis Deo servire et mammonæ.
<span id="x6_25" class="vn">25</span> Ideo dico vobis, ne solliciti sitis animæ vestræ quid manducetis, neque corpori vestro quid induamini. Nonne anima plus est quam esca, et corpus plus quam vestimentum ?
<span id="x6_26" class="vn">26</span> Respicite volatilia cæli, quoniam non serunt, neque metunt, neque congregant in horrea : et Pater vester cælestis pascit illa. Nonne vos magis pluris estis illis ?
<span id="x6_27" class="vn">27</span> Quis autem vestrum cogitans potest adjicere ad staturam suam cubitum unum ?
<span id="x6_28" class="vn">28</span> Et de vestimento quid solliciti estis ? Considerate lilia agri quomodo crescunt : non laborant, neque nent.
<span id="x6_29" class="vn">29</span> Dico autem vobis, quoniam nec Salomon in omni gloria sua coopertus est sicut unum ex istis.
<span id="x6_30" class="vn">30</span> Si autem fœnum agri, quod hodie est, et cras in clibanum mittitur, Deus sic vestit, quanto magis vos modicæ fidei ?
<span id="x6_31" class="vn">31</span> Nolite ergo solliciti esse, dicentes : Quid manducabimus, aut quid bibemus, aut quo operiemur ?
<span id="x6_32" class="vn">32</span> hæc enim omnia gentes inquirunt. Scit enim Pater vester, quia his omnibus indigetis.
<span id="x6_33" class="vn">33</span> Quærite ergo primum regnum Dei, et justitiam ejus : et hæc omnia adjicientur vobis.
<span id="x6_34" class="vn">34</span> Nolite ergo solliciti esse in crastinum. Crastinus enim dies sollicitus erit sibi ipsi : sufficit diei malitia sua.
</div><div class="calibre5" id="calibre_pb_6"></div></body></html>
