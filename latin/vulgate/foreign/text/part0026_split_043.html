<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c43" id="c43"><span class="chapter-num">43</span></a><div class="poetry"> <span id="x43_1" class="vn">1</span> Altitudinis firmamentum pulchritudo ejus est,<br class="calibre6"/> species cæli in visione gloriæ.<br class="calibre6"/>
<span id="x43_2" class="vn">2</span> Sol in aspectu annuntians in exitu,<br class="calibre6"/> vas admirabile, opus Excelsi.<br class="calibre6"/>
<span id="x43_3" class="vn">3</span> In meridiano exurit terram,<br class="calibre6"/> et in conspectu ardoris ejus quis poterit sustinere ?<br class="calibre6"/> fornacem custodiens in operibus ardoris :<br class="calibre6"/>
<span id="x43_4" class="vn">4</span> tripliciter sol exurens montes,<br class="calibre6"/> radios igneos exsufflans,<br class="calibre6"/> et refulgens radiis suis obcæcat oculos.<br class="calibre6"/>
<span id="x43_5" class="vn">5</span> Magnus Dominus qui fecit illum,<br class="calibre6"/> et in sermonibus ejus festinavit iter.</div><br class="calibre6"/><br class="calibre6"/>
<div class="poetry"><span id="x43_6" class="vn">6</span> Et luna in omnibus in tempore suo,<br class="calibre6"/> ostensio temporis, et signum ævi.<br class="calibre6"/>
<span id="x43_7" class="vn">7</span> A luna signum diei festi :<br class="calibre6"/> luminare quod minuitur in consummatione.<br class="calibre6"/>
<span id="x43_8" class="vn">8</span> Mensis secundum nomen ejus est,<br class="calibre6"/> crescens mirabiliter in consummatione.<br class="calibre6"/>
<span id="x43_9" class="vn">9</span> Vas castrorum in excelsis,<br class="calibre6"/> in firmamento cæli resplendens gloriose.<br class="calibre6"/>
<span id="x43_10" class="vn">10</span> Species cæli gloria stellarum :<br class="calibre6"/> mundum illuminans in excelsis Dominus.<br class="calibre6"/>
<span id="x43_11" class="vn">11</span> In verbis Sancti stabunt ad judicium,<br class="calibre6"/> et non deficient in vigiliis suis.</div><br class="calibre6"/><br class="calibre6"/>
<div class="poetry"><span id="x43_12" class="vn">12</span> Vide arcum, et benedic eum qui fecit illum :<br class="calibre6"/> valde speciosus est in splendore suo.<br class="calibre6"/>
<span id="x43_13" class="vn">13</span> Gyravit cælum in circuitu gloriæ suæ :<br class="calibre6"/> manus Excelsi aperuerunt illum.<br class="calibre6"/>
<span id="x43_14" class="vn">14</span> Imperio suo acceleravit nivem,<br class="calibre6"/> et accelerat coruscationes emittere judicii sui.<br class="calibre6"/>
<span id="x43_15" class="vn">15</span> Propterea aperti sunt thesauri,<br class="calibre6"/> et evolaverunt nebulæ sicut aves.<br class="calibre6"/>
<span id="x43_16" class="vn">16</span> In magnitudine sua posuit nubes,<br class="calibre6"/> et confracti sunt lapides grandinis.<br class="calibre6"/>
<span id="x43_17" class="vn">17</span> In conspectu ejus commovebuntur montes,<br class="calibre6"/> et in voluntate ejus aspirabit notus.<br class="calibre6"/>
<span id="x43_18" class="vn">18</span> Vox tonitrui ejus verberavit terram,<br class="calibre6"/> tempestas aquilonis, et congregatio spiritus :<br class="calibre6"/>
<span id="x43_19" class="vn">19</span> et sicut avis deponens ad sedendum, aspergit nivem,<br class="calibre6"/> et sicut locusta demergens descensus ejus.<br class="calibre6"/>
<span id="x43_20" class="vn">20</span> Pulchritudinem candoris ejus admirabitur oculus,<br class="calibre6"/> et super imbrem ejus expavescet cor.<br class="calibre6"/>
<span id="x43_21" class="vn">21</span> Gelu sicut salem effundet super terram :<br class="calibre6"/> et dum gelaverit, fiet tamquam cacumina tribuli.<br class="calibre6"/>
<span id="x43_22" class="vn">22</span> Frigidus ventus aquilo flavit,<br class="calibre6"/> et gelavit crystallus ab aqua :<br class="calibre6"/> super omnem congregationem aquarum requiescet,<br class="calibre6"/> et sicut lorica induet se aquis :<br class="calibre6"/>
<span id="x43_23" class="vn">23</span> et devorabit montes, et exuret desertum,<br class="calibre6"/> et extinguet viride, sicut igne.<br class="calibre6"/>
<span id="x43_24" class="vn">24</span> Medicina omnium in festinatione nebulæ :<br class="calibre6"/> et ros obvians ab ardore venienti humilem efficiet eum.<br class="calibre6"/>
<span id="x43_25" class="vn">25</span> In sermone ejus siluit ventus,<br class="calibre6"/> et cogitatione sua placavit abyssum :<br class="calibre6"/> et plantavit in illa Dominus insulas.<br class="calibre6"/>
<span id="x43_26" class="vn">26</span> Qui navigant mare enarrent pericula ejus,<br class="calibre6"/> et audientes auribus nostris admirabimur.<br class="calibre6"/>
<span id="x43_27" class="vn">27</span> Illic præclara opera et mirabilia,<br class="calibre6"/> varia bestiarum genera, et omnium pecorum, et creatura belluarum.<br class="calibre6"/>
<span id="x43_28" class="vn">28</span> Propter ipsum confirmatus est itineris finis,<br class="calibre6"/> et in sermone ejus composita sunt omnia.</div><br class="calibre6"/><br class="calibre6"/>
<div class="poetry"><span id="x43_29" class="vn">29</span> Multa dicemus, et deficiemus in verbis :<br class="calibre6"/> consummatio autem sermonum ipse est in omnibus.<br class="calibre6"/>
<span id="x43_30" class="vn">30</span> Gloriantes ad quid valebimus ?<br class="calibre6"/> ipse enim omnipotens super omnia opera sua.<br class="calibre6"/>
<span id="x43_31" class="vn">31</span> Terribilis Dominus, et magnus vehementer,<br class="calibre6"/> et mirabilis potentia ipsius.<br class="calibre6"/>
<span id="x43_32" class="vn">32</span> Glorificantes Dominum quantumcumque potueritis,<br class="calibre6"/> supervalebit enim adhuc : et admirabilis magnificentia ejus.<br class="calibre6"/>
<span id="x43_33" class="vn">33</span> Benedicentes Dominum, exaltate illum quantum potestis :<br class="calibre6"/> major enim est omni laude.<br class="calibre6"/>
<span id="x43_34" class="vn">34</span> Exaltantes eum, replemini virtute, ne laboretis,<br class="calibre6"/> non enim comprehendetis.<br class="calibre6"/>
<span id="x43_35" class="vn">35</span> Quis videbit eum et enarrabit ?<br class="calibre6"/> et quis magnificabit eum sicut est ab initio ?<br class="calibre6"/>
<span id="x43_36" class="vn">36</span> Multa abscondita sunt majora his :<br class="calibre6"/> pauca enim vidimus operum ejus.<br class="calibre6"/>
<span id="x43_37" class="vn">37</span> Omnia autem Dominus fecit,<br class="calibre6"/> et pie agentibus dedit sapientiam.</div>
</div><div class="calibre5" id="calibre_pb_43"></div></body></html>
