<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Leviticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c21" id="c21"><span class="chapter-num">21</span></a> <span id="x21_1" class="vn">1</span> Dixit quoque Dominus ad Moysen : Loquere ad sacerdotes filios Aaron, et dices ad eos : Ne contaminetur sacerdos in mortibus civium suorum,
<span id="x21_2" class="vn">2</span> nisi tantum in consanguineis, ac propinquis, id est, super patre et matre, et filio, et filia, fratre quoque,
<span id="x21_3" class="vn">3</span> et sorore virgine quæ non est nupta viro :
<span id="x21_4" class="vn">4</span> sed nec in principe populi sui contaminabitur.
<span id="x21_5" class="vn">5</span> Non radent caput, nec barbam, neque in carnibus suis facient incisuras.
<span id="x21_6" class="vn">6</span> Sancti erunt Deo suo, et non polluent nomen ejus : incensum enim Domini, et panes Dei sui offerunt, et ideo sancti erunt.
<span id="x21_7" class="vn">7</span> Scortum et vile prostibulum non ducent uxorem, nec eam quæ repudiata est a marito : quia consecrati sunt Deo suo,
<span id="x21_8" class="vn">8</span> et panes propositionis offerunt. Sint ergo sancti, quia et ego sanctus sum, Dominus qui sanctifico eos.
<span id="x21_9" class="vn">9</span> Sacerdotis filia si deprehensa fuerit in stupro, et violaverit nomen patris sui, flammis exuretur.<br class="calibre6"/><br class="calibre6"/>
<span id="x21_10" class="vn">10</span> Pontifex, id est, sacerdos maximus inter fratres suos, super cujus caput fusum est unctionis oleum, et cujus manus in sacerdotio consecratæ sunt, vestitusque est sanctis vestibus, caput suum non discooperiet, vestimenta non scindet :
<span id="x21_11" class="vn">11</span> et ad omnem mortuum non ingredietur omnino : super patre quoque suo et matre non contaminabitur.
<span id="x21_12" class="vn">12</span> Nec egredietur de sanctis, ne polluat sanctuarium Domini, quia oleum sanctæ unctionis Dei sui super eum est. Ego Dominus.
<span id="x21_13" class="vn">13</span> Virginem ducet uxorem :
<span id="x21_14" class="vn">14</span> viduam autem et repudiatam, et sordidam, atque meretricem non accipiet, sed puellam de populo suo :
<span id="x21_15" class="vn">15</span> ne commisceat stirpem generis sui vulgo gentis suæ : quia ego Dominus, qui sanctifico eum.
<span id="x21_16" class="vn">16</span> Locutusque est Dominus ad Moysen, dicens :
<span id="x21_17" class="vn">17</span> Loquere ad Aaron : Homo de semine tuo per familias qui habuerit maculam, non offeret panes Deo suo,
<span id="x21_18" class="vn">18</span> nec accedet ad ministerium ejus : si cæcus fuerit, si claudus, si parvo vel grandi, vel torto naso,
<span id="x21_19" class="vn">19</span> si fracto pede, si manu,
<span id="x21_20" class="vn">20</span> si gibbus, si lippus, si albuginem habens in oculo, si jugem scabiem, si impetiginem in corpore, vel herniosus.
<span id="x21_21" class="vn">21</span> Omnis qui habuerit maculam de semine Aaron sacerdotis, non accedet offerre hostias Domino, nec panes Deo suo :
<span id="x21_22" class="vn">22</span> vescetur tamen panibus qui offeruntur in sanctuario,
<span id="x21_23" class="vn">23</span> ita dumtaxat, ut intra velum non ingrediatur, nec accedat ad altare, quia maculam habet, et contaminare non debet sanctuarium meum. Ego Dominus qui sanctifico eos.
<span id="x21_24" class="vn">24</span> Locutus est ergo Moyses ad Aaron, et ad filios ejus, et ad omnem Israël cuncta quæ fuerant sibi imperata.
</div><div class="calibre5" id="calibre_pb_21"></div></body></html>
