<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Genesis - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c30" id="c30"><span class="chapter-num">30</span></a> <span id="x30_1" class="vn">1</span> Cernens autem Rachel quod infecunda esset, invidit sorori suæ, et ait marito suo : Da mihi liberos, alioquin moriar.
<span id="x30_2" class="vn">2</span> Cui iratus respondit Jacob : Num pro Deo ego sum, qui privavit te fructu ventris tui ?
<span id="x30_3" class="vn">3</span> At illa : Habeo, inquit, famulam Balam : ingredere ad illam, ut pariat super genua mea, et habeam ex illa filios.
<span id="x30_4" class="vn">4</span> Deditque illi Balam in conjugium : quæ,
<span id="x30_5" class="vn">5</span> ingresso ad se viro, concepit, et peperit filium.
<span id="x30_6" class="vn">6</span> Dixitque Rachel : Judicavit mihi Dominus, et exaudivit vocem meam, dans mihi filium, et idcirco appellavit nomen ejus Dan.
<span id="x30_7" class="vn">7</span> Rursumque Bala concipiens, peperit alterum,
<span id="x30_8" class="vn">8</span> pro quo ait Rachel : Comparavit me Deus cum sorore mea, et invalui : vocavitque eum Nephthali.
<span id="x30_9" class="vn">9</span> Sentiens Lia quod parere desiisset, Zelpham ancillam suam marito tradidit.
<span id="x30_10" class="vn">10</span> Qua post conceptum edente filium,
<span id="x30_11" class="vn">11</span> dixit : Feliciter, et idcirco vocavit nomen ejus Gad.
<span id="x30_12" class="vn">12</span> Peperit quoque Zelpha alterum.
<span id="x30_13" class="vn">13</span> Dixitque Lia : Hoc pro beatitudine mea : beatam quippe me dicent mulieres : propterea appellavit eum Aser.
<span id="x30_14" class="vn">14</span> Egressus autem Ruben tempore messis triticeæ in agrum, reperit mandragoras, quas matri Liæ detulit. Dixitque Rachel : Da mihi partem de mandragoris filii tui.
<span id="x30_15" class="vn">15</span> Illa respondit : Parumne tibi videtur quod præripueris maritum mihi, nisi etiam mandragoras filii mei tuleris ? Ait Rachel : Dormiat tecum hac nocte pro mandragoris filii tui.
<span id="x30_16" class="vn">16</span> Redeuntique ad vesperam Jacob de agro, egressa est in occursum ejus Lia, et Ad me, inquit, intrabis : quia mercede conduxi te pro mandragoris filii mei. Dormivitque cum ea nocte illa.
<span id="x30_17" class="vn">17</span> Et exaudivit Deus preces ejus, concepitque et peperit filium quintum,
<span id="x30_18" class="vn">18</span> et ait : Dedit Deus mercedem mihi, quia dedi ancillam meam viro meo : appellavitque nomen ejus Issachar.
<span id="x30_19" class="vn">19</span> Rursum Lia concipiens, peperit sextum filium,
<span id="x30_20" class="vn">20</span> et ait : Dotavit me Deus dote bona : etiam hac vice mecum erit maritus meus, eo quod genuerim ei sex filios : et idcirco appellavit nomen ejus Zabulon.
<span id="x30_21" class="vn">21</span> Post quem peperit filiam, nomine Dinam.
<span id="x30_22" class="vn">22</span> Recordatus quoque Dominus Rachelis, exaudivit eam, et aperuit vulvam ejus.
<span id="x30_23" class="vn">23</span> Quæ concepit, et peperit filium, dicens : Abstulit Deus opprobrium meum.
<span id="x30_24" class="vn">24</span> Et vocavit nomen ejus Joseph, dicens : Addat mihi Dominus filium alterum.
<span id="x30_25" class="vn">25</span> Nato autem Joseph, dixit Jacob socero suo : Dimitte me ut revertar in patriam, et ad terram meam.
<span id="x30_26" class="vn">26</span> Da mihi uxores, et liberos meos, pro quibus servivi tibi, ut abeam : tu nosti servitutem qua servivi tibi.<br class="calibre6"/><br class="calibre6"/>
<span id="x30_27" class="vn">27</span> Ait illi Laban : Inveniam gratiam in conspectu tuo, experimento didici, quia benedixerit mihi Deus propter te :
<span id="x30_28" class="vn">28</span> constitue mercedem tuam quam dem tibi.
<span id="x30_29" class="vn">29</span> At ille respondit : Tu nosti quomodo servierim tibi, et quanta in manibus meis fuerit possessio tua.
<span id="x30_30" class="vn">30</span> Modicum habuisti antequam venirem ad te, et nunc dives effectus es : benedixitque tibi Dominus ad introitum meum. Justum est igitur ut aliquando provideam etiam domui meæ.
<span id="x30_31" class="vn">31</span> Dixitque Laban : Quid tibi dabo ? At ille ait : Nihil volo : sed si feceris quod postulo, iterum pascam, et custodiam pecora tua.
<span id="x30_32" class="vn">32</span> Gyra omnes greges tuos, et separa cunctas oves varias, et sparso vellere ; quodcumque furvum, et maculosum, variumque fuerit, tam in ovibus quam in capris, erit merces mea.
<span id="x30_33" class="vn">33</span> Respondebitque mihi cras justitia mea, quando placiti tempus advenerit coram te : et omnia quæ non fuerint varia, et maculosa, et furva, tam in ovibus quam in capris, furti me arguent.
<span id="x30_34" class="vn">34</span> Dixitque Laban : Gratum habeo quod petis.
<span id="x30_35" class="vn">35</span> Et separavit in die illa capras, et oves, et hircos, et arietes varios, atque maculosos : cunctum autem gregem unicolorem, id est albi et nigri velleris, tradidit in manu filiorum suorum.
<span id="x30_36" class="vn">36</span> Et posuit spatium itineris trium dierum inter se et generum, qui pascebat reliquos greges ejus.
<span id="x30_37" class="vn">37</span> Tollens ergo Jacob virgas populeas virides, et amygdalinas, et ex platanis, ex parte decorticavit eas : detractisque corticibus, in his, quæ spoliata fuerant, candor apparuit : illa vero quæ integra fuerant, viridia permanserunt : atque in hunc modum color effectus est varius.
<span id="x30_38" class="vn">38</span> Posuitque eas in canalibus, ubi effundebatur aqua : ut cum venissent greges ad bibendum, ante oculos haberent virgas, et in aspectu earum conciperent.
<span id="x30_39" class="vn">39</span> Factumque est ut in ipso calore coitus, oves intuerentur virgas, et parerent maculosa, et varia, et diverso colore respersa.
<span id="x30_40" class="vn">40</span> Divisitque gregem Jacob, et posuit virgas in canalibus ante oculos arietum : erant autem alba et nigra quæque, Laban ; cetera vero, Jacob, separatis inter se gregibus.
<span id="x30_41" class="vn">41</span> Igitur quando primo tempore ascendebantur oves, ponebat Jacob virgas in canalibus aquarum ante oculos arietum et ovium, ut in earum contemplatione conciperent :
<span id="x30_42" class="vn">42</span> quando vero serotina admissura erat, et conceptus extremus, non ponebat eas. Factaque sunt ea quæ erant serotina, Laban : et quæ primi temporis, Jacob.
<span id="x30_43" class="vn">43</span> Ditatusque est homo ultra modum, et habuit greges multos, ancillas et servos, camelos et asinos.
</div><div class="calibre5" id="calibre_pb_30"></div></body></html>
