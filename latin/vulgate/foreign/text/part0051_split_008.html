<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Actus Apostolorum - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c8" id="c8"><span class="chapter-num">8</span></a> <span id="x8_1" class="vn">1</span> Facta est autem in illa die persecutio magna in ecclesia quæ erat Jerosolymis, et omnes dispersi sunt per regiones Judææ et Samariæ præter Apostolos.
<span id="x8_2" class="vn">2</span> Curaverunt autem Stephanum viri timorati, et fecerunt planctum magnum super eum.
<span id="x8_3" class="vn">3</span> Saulus autem devastabat ecclesiam per domos intrans, et trahens viros ac mulieres, tradebat in custodiam.<br class="calibre6"/><br class="calibre6"/>
<span id="x8_4" class="vn">4</span> Igitur qui dispersi erant pertransibant, evangelizantes verbum Dei.
<span id="x8_5" class="vn">5</span> Philippus autem descendens in civitatem Samariæ, prædicabant illis Christum.
<span id="x8_6" class="vn">6</span> Intendebant autem turbæ his quæ a Philippo dicebantur, unanimiter audientes, et videntes signa quæ faciebat.
<span id="x8_7" class="vn">7</span> Multi enim eorum qui habebant spiritus immundos, clamantes voce magna exibant. Multi autem paralytici et claudi curati sunt.
<span id="x8_8" class="vn">8</span> Factum est ergo gaudium magnum in illa civitate.
<span id="x8_9" class="vn">9</span> Vir autem quidam nomine Simon, qui ante fuerat in civitate magus, seducens gentem Samariæ, dicens se esse aliquem magnum :
<span id="x8_10" class="vn">10</span> cui auscultabant omnes a minimo usque ad maximum, dicentes : Hic est virtus Dei, quæ vocatur magna.
<span id="x8_11" class="vn">11</span> Attendebant autem eum : propter quod multo tempore magiis suis dementasset eos.
<span id="x8_12" class="vn">12</span> Cum vero credidissent Philippo evangelizanti de regno Dei, in nomine Jesu Christi baptizabantur viri ac mulieres.
<span id="x8_13" class="vn">13</span> Tunc Simon et ipse credidit : et cum baptizatus esset, adhærebat Philippo. Videns etiam signa et virtutes maximas fieri, stupens admirabatur.<br class="calibre6"/><br class="calibre6"/>
<span id="x8_14" class="vn">14</span> Cum autem audissent Apostoli qui erant Jerosolymis, quod recepisset Samaria verbum Dei, miserunt ad eos Petrum et Joannem.
<span id="x8_15" class="vn">15</span> Qui cum venissent, oraverunt pro ipsis ut acciperent Spiritum Sanctum :
<span id="x8_16" class="vn">16</span> nondum enim in quemquam illorum venerat, sed baptizati tantum erant in nomine Domini Jesu.
<span id="x8_17" class="vn">17</span> Tunc imponebant manus super illos, et accipiebant Spiritum Sanctum.
<span id="x8_18" class="vn">18</span> Cum vidisset autem Simon quia per impositionem manus Apostolorum daretur Spiritus Sanctus, obtulit eis pecuniam,
<span id="x8_19" class="vn">19</span> dicens : Date et mihi hanc potestatem, ut cuicumque imposuero manus, accipiat Spiritum Sanctum. Petrus autem dixit ad eum :
<span id="x8_20" class="vn">20</span> Pecunia tua tecum sit in perditionem : quoniam donum Dei existimasti pecunia possideri.
<span id="x8_21" class="vn">21</span> Non est tibi pars neque sors in sermone isto : cor enim tuum non est rectum coram Deo.
<span id="x8_22" class="vn">22</span> Pœnitentiam itaque age ab hac nequitia tua : et roga Deum, si forte remittatur tibi hæc cogitatio cordis tui.
<span id="x8_23" class="vn">23</span> In felle enim amaritudinis, et obligatione iniquitatis, video te esse.
<span id="x8_24" class="vn">24</span> Respondens autem Simon, dixit : Precamini vos pro me ad Dominum, ut nihil veniat super me horum quæ dixistis.
<span id="x8_25" class="vn">25</span> Et illi quidem testificati, et locuti verbum Domini, redibant Jerosolymam, et multis regionibus Samaritanorum evangelizabant.<br class="calibre6"/><br class="calibre6"/>
<span id="x8_26" class="vn">26</span> Angelus autem Domini locutus est ad Philippum, dicens : Surge, et vade contra meridianum, ad viam quæ descendit ab Jerusalem in Gazam : hæc est deserta.
<span id="x8_27" class="vn">27</span> Et surgens abiit. Et ecce vir Æthiops, eunuchus, potens Candacis reginæ Æthiopum, qui erat super omnes gazas ejus, venerat adorare in Jerusalem :
<span id="x8_28" class="vn">28</span> et revertebatur sedens super currum suum, legensque Isaiam prophetam.
<span id="x8_29" class="vn">29</span> Dixit autem Spiritus Philippo : Accede, et adjunge te ad currum istum.
<span id="x8_30" class="vn">30</span> Accurrens autem Philippus, audivit eum legentem Isaiam prophetam, et dixit : Putasne intelligis quæ legis ?
<span id="x8_31" class="vn">31</span> Qui ait : Et quomodo possum, si non aliquis ostenderit mihi ? Rogavitque Philippum ut ascenderet, et sederet secum.
<span id="x8_32" class="vn">32</span> Locus autem Scripturæ quem legebat, erat hic : <div class="poetry">Tamquam ovis ad occisionem ductus est :<br class="calibre6"/> et sicut agnus coram tondente se, sine voce,<br class="calibre6"/> sic non aperuit os suum.<br class="calibre6"/>
<span id="x8_33" class="vn">33</span> In humilitate judicium ejus sublatum est.<br class="calibre6"/> Generationem ejus quis enarrabit ?<br class="calibre6"/> quoniam tolletur de terra vita ejus.</div>
<span id="x8_34" class="vn">34</span> Respondens autem eunuchus Philippo, dixit : Obsecro te, de quo propheta dicit hoc ? de se, an de alio aliquo ?
<span id="x8_35" class="vn">35</span> Aperiens autem Philippus os suum, et incipiens a Scriptura ista, evangelizavit illi Jesum.
<span id="x8_36" class="vn">36</span> Et dum irent per viam, venerunt ad quamdam aquam : et ait eunuchus : Ecce aqua : quid prohibet me baptizari ?
<span id="x8_37" class="vn">37</span> Dixit autem Philippus : Si credis ex toto corde, licet. Et respondens ait : Credo Filium Dei esse Jesum Christum.
<span id="x8_38" class="vn">38</span> Et jussit stare currum : et descenderunt uterque in aquam, Philippus et eunuchus, et baptizavit eum.
<span id="x8_39" class="vn">39</span> Cum autem ascendissent de aqua, Spiritus Domini rapuit Philippum, et amplius non vidit eum eunuchus. Ibat autem per viam suam gaudens.
<span id="x8_40" class="vn">40</span> Philippus autem inventus est in Azoto, et pertransiens evangelizabat civitatibus cunctis, donec veniret Cæsaream.
</div><div class="calibre5" id="calibre_pb_8"></div></body></html>
