<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Isaias - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c29" id="c29"><span class="chapter-num">29</span></a><div class="poetry"> <span id="x29_1" class="vn">1</span> Væ Ariel, Ariel<br class="calibre6"/> civitas, quam expugnavit David !<br class="calibre6"/> additus est annus ad annum :<br class="calibre6"/> solemnitates evolutæ sunt.<br class="calibre6"/>
<span id="x29_2" class="vn">2</span> Et circumvallabo Ariel,<br class="calibre6"/> et erit tristis et mœrens,<br class="calibre6"/> et erit mihi quasi Ariel.<br class="calibre6"/>
<span id="x29_3" class="vn">3</span> Et circumdabo quasi sphæram in circuitu tuo,<br class="calibre6"/> et jaciam contra te aggerem,<br class="calibre6"/> et munimenta ponam in obsidionem tuam.<br class="calibre6"/>
<span id="x29_4" class="vn">4</span> Humiliaberis, de terra loqueris,<br class="calibre6"/> et de humo audietur eloquium tuum ;<br class="calibre6"/> et erit quasi pythonis de terra vox tua,<br class="calibre6"/> et de humo eloquium tuum mussitabit.<br class="calibre6"/>
<span id="x29_5" class="vn">5</span> Et erit sicut pulvis tenuis multitudo ventilantium te,<br class="calibre6"/> et sicut favilla pertransiens multitudo eorum qui contra te prævaluerunt ;<br class="calibre6"/>
<span id="x29_6" class="vn">6</span> eritque repente confestim.<br class="calibre6"/> A Domino exercituum visitabitur<br class="calibre6"/> in tonitruo, et commotione terræ, et voce magna<br class="calibre6"/> turbinis et tempestatis, et flammæ ignis devorantis.<br class="calibre6"/>
<span id="x29_7" class="vn">7</span> Et erit sicut somnium visionis nocturnæ<br class="calibre6"/> multitudo omnium gentium quæ dimicaverunt contra Ariel,<br class="calibre6"/> et omnes qui militaverunt, et obsederunt,<br class="calibre6"/> et prævaluerunt adversus eam.<br class="calibre6"/>
<span id="x29_8" class="vn">8</span> Et sicut somniat esuriens, et comedit,<br class="calibre6"/> cum autem fuerit expergefactus, vacua est anima ejus ;<br class="calibre6"/> et sicut somniat sitiens et bibit,<br class="calibre6"/> et postquam fuerit expergefactus, lassus adhuc sitit,<br class="calibre6"/> et anima ejus vacua est :<br class="calibre6"/> sic erit multitudo omnium gentium<br class="calibre6"/> quæ dimicaverunt contra montem Sion.<br class="calibre6"/>
<span id="x29_9" class="vn">9</span> Obstupescite et admiramini ;<br class="calibre6"/> fluctuate et vacillate ;<br class="calibre6"/> inebriamini, et non a vino ;<br class="calibre6"/> movemini, et non ab ebrietate.<br class="calibre6"/>
<span id="x29_10" class="vn">10</span> Quoniam miscuit vobis Dominus<br class="calibre6"/> spiritum soporis ; claudet oculos vestros :<br class="calibre6"/> prophetas et principes vestros, qui vident visiones, operiet.<br class="calibre6"/>
<span id="x29_11" class="vn">11</span> Et erit vobis visio omnium<br class="calibre6"/> sicut verba libri signati,<br class="calibre6"/> quem cum dederint scienti litteras,<br class="calibre6"/> dicent : Lege istum :<br class="calibre6"/> et respondebit : Non possum, signatus est enim.<br class="calibre6"/>
<span id="x29_12" class="vn">12</span> Et dabitur liber nescienti litteras,<br class="calibre6"/> diceturque ei : Lege ;<br class="calibre6"/> et respondebit : Nescio litteras.<br class="calibre6"/>
<span id="x29_13" class="vn">13</span> Et dixit Dominus : Eo quod appropinquat populus iste ore suo,<br class="calibre6"/> et labiis suis glorificat me,<br class="calibre6"/> cor autem ejus longe est a me,<br class="calibre6"/> et timuerunt me mandato hominum et doctrinis,<br class="calibre6"/>
<span id="x29_14" class="vn">14</span> ideo ecce ego addam ut admirationem faciam<br class="calibre6"/> populo huic miraculo grandi et stupendo ;<br class="calibre6"/> peribit enim sapientia a sapientibus ejus,<br class="calibre6"/> et intellectus prudentium ejus abscondetur.<br class="calibre6"/>
<span id="x29_15" class="vn">15</span> Væ qui profundi estis corde,<br class="calibre6"/> ut a Domino abscondatis consilium ;<br class="calibre6"/> quorum sunt in tenebris opera,<br class="calibre6"/> et dicunt : Quis videt nos ?<br class="calibre6"/> et quis novit nos ?<br class="calibre6"/>
<span id="x29_16" class="vn">16</span> Perversa est hæc vestra cogitatio ;<br class="calibre6"/> quasi si lutum contra figulum cogitet,<br class="calibre6"/> et dicat opus factori suo : Non fecisti me ;<br class="calibre6"/> et figmentum dicat fictori suo : Non intelligis.<br class="calibre6"/>
<span id="x29_17" class="vn">17</span> Nonne adhuc in modico et in brevi<br class="calibre6"/> convertetur Libanus in carmel,<br class="calibre6"/> et carmel in saltum reputabitur ?<br class="calibre6"/>
<span id="x29_18" class="vn">18</span> Et audient in die illa surdi verba libri,<br class="calibre6"/> et de tenebris et caligine oculi cæcorum videbunt.<br class="calibre6"/>
<span id="x29_19" class="vn">19</span> Et addent mites in Domino lætitiam,<br class="calibre6"/> et pauperes homines in Sancto Israël exsultabunt ;<br class="calibre6"/>
<span id="x29_20" class="vn">20</span> quoniam defecit qui prævalebat, consummatus est illusor,<br class="calibre6"/> et succisi sunt omnes qui vigilabant super iniquitatem,<br class="calibre6"/>
<span id="x29_21" class="vn">21</span> qui peccare faciebant homines in verbo,<br class="calibre6"/> et arguentem in porta supplantabant,<br class="calibre6"/> et declinaverunt frustra a justo.<br class="calibre6"/>
<span id="x29_22" class="vn">22</span> Propter hoc, hæc dicit Dominus ad domum Jacob,<br class="calibre6"/> qui redemit Abraham :<br class="calibre6"/> Non modo confundetur Jacob,<br class="calibre6"/> nec modo vultus ejus erubescet ;<br class="calibre6"/>
<span id="x29_23" class="vn">23</span> sed cum viderit filios suos,<br class="calibre6"/> opera manuum mearum in medio sui<br class="calibre6"/> sanctificantes nomen meum,<br class="calibre6"/> et sanctificabunt Sanctum Jacob,<br class="calibre6"/> et Deum Israël prædicabunt ;<br class="calibre6"/>
<span id="x29_24" class="vn">24</span> et scient errantes spiritu intellectum,<br class="calibre6"/> et mussitatores discent legem.</div>
</div><div class="calibre5" id="calibre_pb_29"></div></body></html>
