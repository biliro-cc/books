<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Ecclesiasticus - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c45" id="c45"><span class="chapter-num">45</span></a><div class="poetry"> <span id="x45_1" class="vn">1</span> Dilectus Deo et hominibus Moyses,<br class="calibre6"/> cujus memoria in benedictione est.<br class="calibre6"/>
<span id="x45_2" class="vn">2</span> Similem illum fecit in gloria sanctorum,<br class="calibre6"/> et magnificavit eum in timore inimicorum,<br class="calibre6"/> et in verbis suis monstra placavit.<br class="calibre6"/>
<span id="x45_3" class="vn">3</span> Glorificavit illum in conspectu regum,<br class="calibre6"/> et jussit illi coram populo suo,<br class="calibre6"/> et ostendit illi gloriam suam.<br class="calibre6"/>
<span id="x45_4" class="vn">4</span> In fide et lenitate ipsius sanctum fecit illum,<br class="calibre6"/> et elegit eum ex omni carne.<br class="calibre6"/>
<span id="x45_5" class="vn">5</span> Audivit enim eum, et vocem ipsius,<br class="calibre6"/> et induxit illum in nubem.<br class="calibre6"/>
<span id="x45_6" class="vn">6</span> Et dedit illi coram præcepta,<br class="calibre6"/> et legem vitæ et disciplinæ,<br class="calibre6"/> docere Jacob testamentum suum,<br class="calibre6"/> et judicia sua Israël.</div><br class="calibre6"/><br class="calibre6"/>
<div class="poetry"><span id="x45_7" class="vn">7</span> Excelsum fecit Aaron fratrem ejus,<br class="calibre6"/> et similem sibi, de tribu Levi.<br class="calibre6"/>
<span id="x45_8" class="vn">8</span> Statuit ei testamentum æternum,<br class="calibre6"/> et dedit illi sacerdotium gentis,<br class="calibre6"/> et beatificavit illum in gloria :<br class="calibre6"/>
<span id="x45_9" class="vn">9</span> et circumcinxit eum zona gloriæ,<br class="calibre6"/> et induit eum stolam gloriæ,<br class="calibre6"/> et coronavit eum in vasis virtutis.<br class="calibre6"/>
<span id="x45_10" class="vn">10</span> Circumpedes, et femoralia, et humerale posuit ei :<br class="calibre6"/> et cinxit illum tintinnabulis aureis plurimis in gyro :<br class="calibre6"/>
<span id="x45_11" class="vn">11</span> dare sonitum in incessu suo,<br class="calibre6"/> auditum facere sonitum in templo<br class="calibre6"/> in memoriam filiis gentis suæ.<br class="calibre6"/>
<span id="x45_12" class="vn">12</span> Stolam sanctam auro, et hyacintho, et purpura,<br class="calibre6"/> opus textile viri sapientis, judicio et veritate præditi :<br class="calibre6"/>
<span id="x45_13" class="vn">13</span> torto cocco opus artificis<br class="calibre6"/> gemmis pretiosis figuratis in ligatura auri,<br class="calibre6"/> et opere lapidarii sculptis,<br class="calibre6"/> in memoriam secundum numerum tribuum Israël.<br class="calibre6"/>
<span id="x45_14" class="vn">14</span> Corona aurea super mitram ejus<br class="calibre6"/> expressa signo sanctitatis, et gloria honoris :<br class="calibre6"/> opus virtutis, et desideria oculorum ornata.<br class="calibre6"/>
<span id="x45_15" class="vn">15</span> Sic pulchra ante ipsum non fuerunt talia<br class="calibre6"/> usque ad originem.<br class="calibre6"/>
<span id="x45_16" class="vn">16</span> Non est indutus illa alienigena aliquis,<br class="calibre6"/> sed tantum filii ipsius soli,<br class="calibre6"/> et nepotes ejus per omne tempus.<br class="calibre6"/>
<span id="x45_17" class="vn">17</span> Sacrificia ipsius<br class="calibre6"/> consumpta sunt igne quotidie.<br class="calibre6"/>
<span id="x45_18" class="vn">18</span> Complevit Moyses manus ejus,<br class="calibre6"/> et unxit illum oleo sancto.<br class="calibre6"/>
<span id="x45_19" class="vn">19</span> Factum est illi in testamentum æternum,<br class="calibre6"/> et semini ejus, sicut dies cæli,<br class="calibre6"/> fungi sacerdotio, et habere laudem,<br class="calibre6"/> et glorificare populum suum in nomine ejus.<br class="calibre6"/>
<span id="x45_20" class="vn">20</span> Ipsum elegit ab omni vivente,<br class="calibre6"/> offerre sacrificium Deo, incensum, et bonum odorem,<br class="calibre6"/> in memoriam placare pro populo suo :<br class="calibre6"/>
<span id="x45_21" class="vn">21</span> et dedit illi in præceptis suis potestatem,<br class="calibre6"/> in testamentis judiciorum :<br class="calibre6"/> docere Jacob testimonia,<br class="calibre6"/> et in lege sua lucem dare Israël.<br class="calibre6"/>
<span id="x45_22" class="vn">22</span> Quia contra illum steterunt alieni,<br class="calibre6"/> et propter invidiam circumdederunt illum homines in deserto,<br class="calibre6"/> qui erant cum Dathan et Abiron,<br class="calibre6"/> et congregatio Core in iracundia.<br class="calibre6"/>
<span id="x45_23" class="vn">23</span> Vidit Dominus Deus, et non placuit illi,<br class="calibre6"/> et consumpti sunt in impetu iracundiæ.<br class="calibre6"/>
<span id="x45_24" class="vn">24</span> Fecit illis monstra,<br class="calibre6"/> et consumpsit illos in flamma ignis.<br class="calibre6"/>
<span id="x45_25" class="vn">25</span> Et addidit Aaron gloriam,<br class="calibre6"/> et dedit illi hæreditatem,<br class="calibre6"/> et primitias frugum terræ divisit illi.<br class="calibre6"/>
<span id="x45_26" class="vn">26</span> Panem ipsis in primis paravit in satietatem :<br class="calibre6"/> nam et sacrificia Domini edent,<br class="calibre6"/> quæ dedit illi et semini ejus.<br class="calibre6"/>
<span id="x45_27" class="vn">27</span> Ceterum in terra gentes non hæreditabit,<br class="calibre6"/> et pars non est illi in gente :<br class="calibre6"/> ipse est enim pars ejus, et hæreditas.</div><br class="calibre6"/><br class="calibre6"/>
<div class="poetry"><span id="x45_28" class="vn">28</span> Phinees, filius Eleazari, tertius in gloria est,<br class="calibre6"/> imitando eum in timore Domini,<br class="calibre6"/>
<span id="x45_29" class="vn">29</span> et stare in reverentia gentis :<br class="calibre6"/> in bonitate et alacritate animæ suæ placuit Deo pro Israël.<br class="calibre6"/>
<span id="x45_30" class="vn">30</span> Ideo statuit illi testamentum pacis,<br class="calibre6"/> principem sanctorum et gentis suæ,<br class="calibre6"/> ut sit illi et semini ejus sacerdotii dignitas in æternum.<br class="calibre6"/>
<span id="x45_31" class="vn">31</span> Et testamentum David regi filio Jesse de tribu Juda,<br class="calibre6"/> hæreditas ipsi et semini ejus :<br class="calibre6"/> ut daret sapientiam in cor nostrum,<br class="calibre6"/> judicare gentem suam in justitia,<br class="calibre6"/> ne abolerentur bona ipsorum :<br class="calibre6"/> et gloriam ipsorum in gentem eorum æternam fecit.</div>
</div><div class="calibre5" id="calibre_pb_45"></div></body></html>
