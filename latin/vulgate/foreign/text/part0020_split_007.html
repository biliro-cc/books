<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Job - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c7" id="c7"><span class="chapter-num">7</span></a><div class="poetry"> <span id="x7_1" class="vn">1</span> Militia est vita hominis super terram,<br class="calibre6"/> et sicut dies mercenarii dies ejus.<br class="calibre6"/>
<span id="x7_2" class="vn">2</span> Sicut servus desiderat umbram,<br class="calibre6"/> et sicut mercenarius præstolatur finem operis sui,<br class="calibre6"/>
<span id="x7_3" class="vn">3</span> sic et ego habui menses vacuos,<br class="calibre6"/> et noctes laboriosas enumeravi mihi.<br class="calibre6"/>
<span id="x7_4" class="vn">4</span> Si dormiero, dicam : Quando consurgam ?<br class="calibre6"/> et rursum expectabo vesperam,<br class="calibre6"/> et replebor doloribus usque ad tenebras.<br class="calibre6"/>
<span id="x7_5" class="vn">5</span> Induta est caro mea putredine,<br class="calibre6"/> et sordibus pulveris cutis mea aruit et contracta est.<br class="calibre6"/>
<span id="x7_6" class="vn">6</span> Dies mei velocius transierunt quam a texente tela succiditur,<br class="calibre6"/> et consumpti sunt absque ulla spe.<br class="calibre6"/>
<span id="x7_7" class="vn">7</span> Memento quia ventus est vita mea,<br class="calibre6"/> et non revertetur oculus meus ut videat bona.<br class="calibre6"/>
<span id="x7_8" class="vn">8</span> Nec aspiciet me visus hominis ;<br class="calibre6"/> oculi tui in me, et non subsistam.<br class="calibre6"/>
<span id="x7_9" class="vn">9</span> Sicut consumitur nubes, et pertransit,<br class="calibre6"/> sic qui descenderit ad inferos, non ascendet.<br class="calibre6"/>
<span id="x7_10" class="vn">10</span> Nec revertetur ultra in domum suam,<br class="calibre6"/> neque cognoscet eum amplius locus ejus.<br class="calibre6"/>
<span id="x7_11" class="vn">11</span> Quapropter et ego non parcam ori meo :<br class="calibre6"/> loquar in tribulatione spiritus mei ;<br class="calibre6"/> confabulabor cum amaritudine animæ meæ.<br class="calibre6"/>
<span id="x7_12" class="vn">12</span> Numquid mare ego sum, aut cetus,<br class="calibre6"/> quia circumdedisti me carcere ?<br class="calibre6"/>
<span id="x7_13" class="vn">13</span> Si dixero : Consolabitur me lectulus meus,<br class="calibre6"/> et relevabor loquens mecum in strato meo :<br class="calibre6"/>
<span id="x7_14" class="vn">14</span> terrebis me per somnia,<br class="calibre6"/> et per visiones horrore concuties.<br class="calibre6"/>
<span id="x7_15" class="vn">15</span> Quam ob rem elegit suspendium anima mea,<br class="calibre6"/> et mortem ossa mea.<br class="calibre6"/>
<span id="x7_16" class="vn">16</span> Desperavi : nequaquam ultra jam vivam :<br class="calibre6"/> parce mihi, nihil enim sunt dies mei.<br class="calibre6"/>
<span id="x7_17" class="vn">17</span> Quid est homo, quia magnificas eum ?<br class="calibre6"/> aut quid apponis erga eum cor tuum ?<br class="calibre6"/>
<span id="x7_18" class="vn">18</span> Visitas eum diluculo,<br class="calibre6"/> et subito probas illum.<br class="calibre6"/>
<span id="x7_19" class="vn">19</span> Usquequo non parcis mihi,<br class="calibre6"/> nec dimittis me ut glutiam salivam meam ?<br class="calibre6"/>
<span id="x7_20" class="vn">20</span> Peccavi ; quid faciam tibi, o custos hominum ?<br class="calibre6"/> quare posuisti me contrarium tibi,<br class="calibre6"/> et factus sum mihimetipsi gravis ?<br class="calibre6"/>
<span id="x7_21" class="vn">21</span> Cur non tollis peccatum meum,<br class="calibre6"/> et quare non aufers iniquitatem meam ?<br class="calibre6"/> ecce nunc in pulvere dormiam,<br class="calibre6"/> et si mane me quæsieris, non subsistam.</div>
</div><div class="calibre5" id="calibre_pb_7"></div></body></html>
