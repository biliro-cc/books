<?xml version='1.0' encoding='utf-8'?>
<html xmlns="http://www.w3.org/1999/xhtml" lang="la" xml:lang="la">
  <head>
    <title>Psalmi - Vulgata Clementina</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre3">
<div class="chapter"><a name="c118" id="c118"><span class="chapter-num">118</span></a> <span id="x118_1" class="vn">1</span> Alleluja. <div class="poetry"><span class="speaker">Aleph.</span> Beati immaculati in via,<br class="calibre6"/> qui ambulant in lege Domini.<br class="calibre6"/>
<span id="x118_2" class="vn">2</span> Beati qui scrutantur testimonia ejus ;<br class="calibre6"/> in toto corde exquirunt eum.<br class="calibre6"/>
<span id="x118_3" class="vn">3</span> Non enim qui operantur iniquitatem<br class="calibre6"/> in viis ejus ambulaverunt.<br class="calibre6"/>
<span id="x118_4" class="vn">4</span> Tu mandasti mandata tua<br class="calibre6"/> custodiri nimis.<br class="calibre6"/>
<span id="x118_5" class="vn">5</span> Utinam dirigantur viæ meæ<br class="calibre6"/> ad custodiendas justificationes tuas.<br class="calibre6"/>
<span id="x118_6" class="vn">6</span> Tunc non confundar,<br class="calibre6"/> cum perspexero in omnibus mandatis tuis.<br class="calibre6"/>
<span id="x118_7" class="vn">7</span> Confitebor tibi in directione cordis,<br class="calibre6"/> in eo quod didici judicia justitiæ tuæ.<br class="calibre6"/>
<span id="x118_8" class="vn">8</span> Justificationes tuas custodiam ;<br class="calibre6"/> non me derelinquas usquequaque.<br class="calibre6"/>
<span id="x118_9" class="vn">9</span> <span class="speaker">Beth.</span> In quo corrigit adolescentior viam suam ?<br class="calibre6"/> in custodiendo sermones tuos.<br class="calibre6"/>
<span id="x118_10" class="vn">10</span> In toto corde meo exquisivi te ;<br class="calibre6"/> ne repellas me a mandatis tuis.<br class="calibre6"/>
<span id="x118_11" class="vn">11</span> In corde meo abscondi eloquia tua,<br class="calibre6"/> ut non peccem tibi.<br class="calibre6"/>
<span id="x118_12" class="vn">12</span> Benedictus es, Domine ;<br class="calibre6"/> doce me justificationes tuas.<br class="calibre6"/>
<span id="x118_13" class="vn">13</span> In labiis meis pronuntiavi omnia judicia oris tui.<br class="calibre6"/>
<span id="x118_14" class="vn">14</span> In via testimoniorum tuorum delectatus sum,<br class="calibre6"/> sicut in omnibus divitiis.<br class="calibre6"/>
<span id="x118_15" class="vn">15</span> In mandatis tuis exercebor,<br class="calibre6"/> et considerabo vias tuas.<br class="calibre6"/>
<span id="x118_16" class="vn">16</span> In justificationibus tuis meditabor :<br class="calibre6"/> non obliviscar sermones tuos.<br class="calibre6"/>
<span id="x118_17" class="vn">17</span> <span class="speaker">Ghimel.</span> Retribue servo tuo, vivifica me,<br class="calibre6"/> et custodiam sermones tuos.<br class="calibre6"/>
<span id="x118_18" class="vn">18</span> Revela oculos meos,<br class="calibre6"/> et considerabo mirabilia de lege tua.<br class="calibre6"/>
<span id="x118_19" class="vn">19</span> Incola ego sum in terra :<br class="calibre6"/> non abscondas a me mandata tua.<br class="calibre6"/>
<span id="x118_20" class="vn">20</span> Concupivit anima mea<br class="calibre6"/> desiderare justificationes tuas in omni tempore.<br class="calibre6"/>
<span id="x118_21" class="vn">21</span> Increpasti superbos ;<br class="calibre6"/> maledicti qui declinant a mandatis tuis.<br class="calibre6"/>
<span id="x118_22" class="vn">22</span> Aufer a me opprobrium et contemptum,<br class="calibre6"/> quia testimonia tua exquisivi.<br class="calibre6"/>
<span id="x118_23" class="vn">23</span> Etenim sederunt principes, et adversum me loquebantur ;<br class="calibre6"/> servus autem tuus exercebatur in justificationibus tuis.<br class="calibre6"/>
<span id="x118_24" class="vn">24</span> Nam et testimonia tua meditatio mea est,<br class="calibre6"/> et consilium meum justificationes tuæ.<br class="calibre6"/>
<span id="x118_25" class="vn">25</span> <span class="speaker">Daleth.</span> Adhæsit pavimento anima mea :<br class="calibre6"/> vivifica me secundum verbum tuum.<br class="calibre6"/>
<span id="x118_26" class="vn">26</span> Vias meas enuntiavi, et exaudisti me ;<br class="calibre6"/> doce me justificationes tuas.<br class="calibre6"/>
<span id="x118_27" class="vn">27</span> Viam justificationum tuarum instrue me,<br class="calibre6"/> et exercebor in mirabilibus tuis.<br class="calibre6"/>
<span id="x118_28" class="vn">28</span> Dormitavit anima mea præ tædio :<br class="calibre6"/> confirma me in verbis tuis.<br class="calibre6"/>
<span id="x118_29" class="vn">29</span> Viam iniquitatis amove a me,<br class="calibre6"/> et de lege tua miserere mei.<br class="calibre6"/>
<span id="x118_30" class="vn">30</span> Viam veritatis elegi ;<br class="calibre6"/> judicia tua non sum oblitus.<br class="calibre6"/>
<span id="x118_31" class="vn">31</span> Adhæsi testimoniis tuis, Domine ;<br class="calibre6"/> noli me confundere.<br class="calibre6"/>
<span id="x118_32" class="vn">32</span> Viam mandatorum tuorum cucurri,<br class="calibre6"/> cum dilatasti cor meum.<br class="calibre6"/>
<span id="x118_33" class="vn">33</span> <span class="speaker">He.</span> Legem pone mihi, Domine, viam justificationum tuarum,<br class="calibre6"/> et exquiram eam semper.<br class="calibre6"/>
<span id="x118_34" class="vn">34</span> Da mihi intellectum, et scrutabor legem tuam,<br class="calibre6"/> et custodiam illam in toto corde meo.<br class="calibre6"/>
<span id="x118_35" class="vn">35</span> Deduc me in semitam mandatorum tuorum,<br class="calibre6"/> quia ipsam volui.<br class="calibre6"/>
<span id="x118_36" class="vn">36</span> Inclina cor meum in testimonia tua,<br class="calibre6"/> et non in avaritiam.<br class="calibre6"/>
<span id="x118_37" class="vn">37</span> Averte oculos meos, ne videant vanitatem ;<br class="calibre6"/> in via tua vivifica me.<br class="calibre6"/>
<span id="x118_38" class="vn">38</span> Statue servo tuo eloquium tuum<br class="calibre6"/> in timore tuo.<br class="calibre6"/>
<span id="x118_39" class="vn">39</span> Amputa opprobrium meum quod suspicatus sum,<br class="calibre6"/> quia judicia tua jucunda.<br class="calibre6"/>
<span id="x118_40" class="vn">40</span> Ecce concupivi mandata tua :<br class="calibre6"/> in æquitate tua vivifica me.<br class="calibre6"/>
<span id="x118_41" class="vn">41</span> <span class="speaker">Vau.</span> Et veniat super me misericordia tua, Domine ;<br class="calibre6"/> salutare tuum secundum eloquium tuum.<br class="calibre6"/>
<span id="x118_42" class="vn">42</span> Et respondebo exprobrantibus mihi verbum,<br class="calibre6"/> quia speravi in sermonibus tuis.<br class="calibre6"/>
<span id="x118_43" class="vn">43</span> Et ne auferas de ore meo verbum veritatis usquequaque,<br class="calibre6"/> quia in judiciis tuis supersperavi.<br class="calibre6"/>
<span id="x118_44" class="vn">44</span> Et custodiam legem tuam semper,<br class="calibre6"/> in sæculum et in sæculum sæculi.<br class="calibre6"/>
<span id="x118_45" class="vn">45</span> Et ambulabam in latitudine,<br class="calibre6"/> quia mandata tua exquisivi.<br class="calibre6"/>
<span id="x118_46" class="vn">46</span> Et loquebar in testimoniis tuis in conspectu regum,<br class="calibre6"/> et non confundebar.<br class="calibre6"/>
<span id="x118_47" class="vn">47</span> Et meditabar in mandatis tuis,<br class="calibre6"/> quæ dilexi.<br class="calibre6"/>
<span id="x118_48" class="vn">48</span> Et levavi manus meas ad mandata tua, quæ dilexi,<br class="calibre6"/> et exercebar in justificationibus tuis.<br class="calibre6"/>
<span id="x118_49" class="vn">49</span> <span class="speaker">Zain.</span> Memor esto verbi tui servo tuo,<br class="calibre6"/> in quo mihi spem dedisti.<br class="calibre6"/>
<span id="x118_50" class="vn">50</span> Hæc me consolata est in humilitate mea,<br class="calibre6"/> quia eloquium tuum vivificavit me.<br class="calibre6"/>
<span id="x118_51" class="vn">51</span> Superbi inique agebant usquequaque ;<br class="calibre6"/> a lege autem tua non declinavi.<br class="calibre6"/>
<span id="x118_52" class="vn">52</span> Memor fui judiciorum tuorum a sæculo, Domine,<br class="calibre6"/> et consolatus sum.<br class="calibre6"/>
<span id="x118_53" class="vn">53</span> Defectio tenuit me,<br class="calibre6"/> pro peccatoribus derelinquentibus legem tuam.<br class="calibre6"/>
<span id="x118_54" class="vn">54</span> Cantabiles mihi erant justificationes tuæ<br class="calibre6"/> in loco peregrinationis meæ.<br class="calibre6"/>
<span id="x118_55" class="vn">55</span> Memor fui nocte nominis tui, Domine,<br class="calibre6"/> et custodivi legem tuam.<br class="calibre6"/>
<span id="x118_56" class="vn">56</span> Hæc facta est mihi,<br class="calibre6"/> quia justificationes tuas exquisivi.<br class="calibre6"/>
<span id="x118_57" class="vn">57</span> <span class="speaker">Heth.</span> Portio mea, Domine,<br class="calibre6"/> dixi custodire legem tuam.<br class="calibre6"/>
<span id="x118_58" class="vn">58</span> Deprecatus sum faciem tuam in toto corde meo ;<br class="calibre6"/> miserere mei secundum eloquium tuum.<br class="calibre6"/>
<span id="x118_59" class="vn">59</span> Cogitavi vias meas,<br class="calibre6"/> et converti pedes meos in testimonia tua.<br class="calibre6"/>
<span id="x118_60" class="vn">60</span> Paratus sum, et non sum turbatus,<br class="calibre6"/> ut custodiam mandata tua.<br class="calibre6"/>
<span id="x118_61" class="vn">61</span> Funes peccatorum circumplexi sunt me,<br class="calibre6"/> et legem tuam non sum oblitus.<br class="calibre6"/>
<span id="x118_62" class="vn">62</span> Media nocte surgebam ad confitendum tibi,<br class="calibre6"/> super judicia justificationis tuæ.<br class="calibre6"/>
<span id="x118_63" class="vn">63</span> Particeps ego sum omnium timentium te,<br class="calibre6"/> et custodientium mandata tua.<br class="calibre6"/>
<span id="x118_64" class="vn">64</span> Misericordia tua, Domine, plena est terra ;<br class="calibre6"/> justificationes tuas doce me.<br class="calibre6"/>
<span id="x118_65" class="vn">65</span> <span class="speaker">Teth.</span> Bonitatem fecisti cum servo tuo, Domine,<br class="calibre6"/> secundum verbum tuum.<br class="calibre6"/>
<span id="x118_66" class="vn">66</span> Bonitatem, et disciplinam, et scientiam doce me,<br class="calibre6"/> quia mandatis tuis credidi.<br class="calibre6"/>
<span id="x118_67" class="vn">67</span> Priusquam humiliarer ego deliqui :<br class="calibre6"/> propterea eloquium tuum custodivi.<br class="calibre6"/>
<span id="x118_68" class="vn">68</span> Bonus es tu, et in bonitate tua<br class="calibre6"/> doce me justificationes tuas.<br class="calibre6"/>
<span id="x118_69" class="vn">69</span> Multiplicata est super me iniquitas superborum ;<br class="calibre6"/> ego autem in toto corde meo scrutabor mandata tua.<br class="calibre6"/>
<span id="x118_70" class="vn">70</span> Coagulatum est sicut lac cor eorum ;<br class="calibre6"/> ego vero legem tuam meditatus sum.<br class="calibre6"/>
<span id="x118_71" class="vn">71</span> Bonum mihi quia humiliasti me,<br class="calibre6"/> ut discam justificationes tuas.<br class="calibre6"/>
<span id="x118_72" class="vn">72</span> Bonum mihi lex oris tui,<br class="calibre6"/> super millia auri et argenti.<br class="calibre6"/>
<span id="x118_73" class="vn">73</span> <span class="speaker">Jod.</span> Manus tuæ fecerunt me, et plasmaverunt me :<br class="calibre6"/> da mihi intellectum, et discam mandata tua.<br class="calibre6"/>
<span id="x118_74" class="vn">74</span> Qui timent te videbunt me et lætabuntur,<br class="calibre6"/> quia in verba tua supersperavi.<br class="calibre6"/>
<span id="x118_75" class="vn">75</span> Cognovi, Domine, quia æquitas judicia tua,<br class="calibre6"/> et in veritate tua humiliasti me.<br class="calibre6"/>
<span id="x118_76" class="vn">76</span> Fiat misericordia tua ut consoletur me,<br class="calibre6"/> secundum eloquium tuum servo tuo.<br class="calibre6"/>
<span id="x118_77" class="vn">77</span> Veniant mihi miserationes tuæ, et vivam,<br class="calibre6"/> quia lex tua meditatio mea est.<br class="calibre6"/>
<span id="x118_78" class="vn">78</span> Confundantur superbi, quia injuste iniquitatem fecerunt in me ;<br class="calibre6"/> ego autem exercebor in mandatis tuis.<br class="calibre6"/>
<span id="x118_79" class="vn">79</span> Convertantur mihi timentes te,<br class="calibre6"/> et qui noverunt testimonia tua.<br class="calibre6"/>
<span id="x118_80" class="vn">80</span> Fiat cor meum immaculatum in justificationibus tuis,<br class="calibre6"/> ut non confundar.<br class="calibre6"/>
<span id="x118_81" class="vn">81</span> <span class="speaker">Caph.</span> Defecit in salutare tuum anima mea,<br class="calibre6"/> et in verbum tuum supersperavi.<br class="calibre6"/>
<span id="x118_82" class="vn">82</span> Defecerunt oculi mei in eloquium tuum,<br class="calibre6"/> dicentes : Quando consolaberis me ?<br class="calibre6"/>
<span id="x118_83" class="vn">83</span> Quia factus sum sicut uter in pruina ;<br class="calibre6"/> justificationes tuas non sum oblitus.<br class="calibre6"/>
<span id="x118_84" class="vn">84</span> Quot sunt dies servi tui ?<br class="calibre6"/> quando facies de persequentibus me judicium ?<br class="calibre6"/>
<span id="x118_85" class="vn">85</span> Narraverunt mihi iniqui fabulationes,<br class="calibre6"/> sed non ut lex tua.<br class="calibre6"/>
<span id="x118_86" class="vn">86</span> Omnia mandata tua veritas :<br class="calibre6"/> inique persecuti sunt me, adjuva me.<br class="calibre6"/>
<span id="x118_87" class="vn">87</span> Paulominus consummaverunt me in terra ;<br class="calibre6"/> ego autem non dereliqui mandata tua.<br class="calibre6"/>
<span id="x118_88" class="vn">88</span> Secundum misericordiam tuam vivifica me,<br class="calibre6"/> et custodiam testimonia oris tui.<br class="calibre6"/>
<span id="x118_89" class="vn">89</span> <span class="speaker">Lamed.</span> In æternum, Domine,<br class="calibre6"/> verbum tuum permanet in cælo.<br class="calibre6"/>
<span id="x118_90" class="vn">90</span> In generationem et generationem veritas tua ;<br class="calibre6"/> fundasti terram, et permanet.<br class="calibre6"/>
<span id="x118_91" class="vn">91</span> Ordinatione tua perseverat dies,<br class="calibre6"/> quoniam omnia serviunt tibi.<br class="calibre6"/>
<span id="x118_92" class="vn">92</span> Nisi quod lex tua meditatio mea est,<br class="calibre6"/> tunc forte periissem in humilitate mea.<br class="calibre6"/>
<span id="x118_93" class="vn">93</span> In æternum non obliviscar justificationes tuas,<br class="calibre6"/> quia in ipsis vivificasti me.<br class="calibre6"/>
<span id="x118_94" class="vn">94</span> Tuus sum ego ; salvum me fac :<br class="calibre6"/> quoniam justificationes tuas exquisivi.<br class="calibre6"/>
<span id="x118_95" class="vn">95</span> Me exspectaverunt peccatores ut perderent me ;<br class="calibre6"/> testimonia tua intellexi.<br class="calibre6"/>
<span id="x118_96" class="vn">96</span> Omnis consummationis vidi finem,<br class="calibre6"/> latum mandatum tuum nimis.<br class="calibre6"/>
<span id="x118_97" class="vn">97</span> <span class="speaker">Mem.</span> Quomodo dilexi legem tuam, Domine !<br class="calibre6"/> tota die meditatio mea est.<br class="calibre6"/>
<span id="x118_98" class="vn">98</span> Super inimicos meos prudentem me fecisti mandato tuo,<br class="calibre6"/> quia in æternum mihi est.<br class="calibre6"/>
<span id="x118_99" class="vn">99</span> Super omnes docentes me intellexi,<br class="calibre6"/> quia testimonia tua meditatio mea est.<br class="calibre6"/>
<span id="x118_100" class="vn">100</span> Super senes intellexi,<br class="calibre6"/> quia mandata tua quæsivi.<br class="calibre6"/>
<span id="x118_101" class="vn">101</span> Ab omni via mala prohibui pedes meos,<br class="calibre6"/> ut custodiam verba tua.<br class="calibre6"/>
<span id="x118_102" class="vn">102</span> A judiciis tuis non declinavi,<br class="calibre6"/> quia tu legem posuisti mihi.<br class="calibre6"/>
<span id="x118_103" class="vn">103</span> Quam dulcia faucibus meis eloquia tua !<br class="calibre6"/> super mel ori meo.<br class="calibre6"/>
<span id="x118_104" class="vn">104</span> A mandatis tuis intellexi ;<br class="calibre6"/> propterea odivi omnem viam iniquitatis.<br class="calibre6"/>
<span id="x118_105" class="vn">105</span> <span class="speaker">Nun.</span> Lucerna pedibus meis verbum tuum,<br class="calibre6"/> et lumen semitis meis.<br class="calibre6"/>
<span id="x118_106" class="vn">106</span> Juravi et statui<br class="calibre6"/> custodire judicia justitiæ tuæ.<br class="calibre6"/>
<span id="x118_107" class="vn">107</span> Humiliatus sum usquequaque, Domine ;<br class="calibre6"/> vivifica me secundum verbum tuum.<br class="calibre6"/>
<span id="x118_108" class="vn">108</span> Voluntaria oris mei beneplacita fac, Domine,<br class="calibre6"/> et judicia tua doce me.<br class="calibre6"/>
<span id="x118_109" class="vn">109</span> Anima mea in manibus meis semper,<br class="calibre6"/> et legem tuam non sum oblitus.<br class="calibre6"/>
<span id="x118_110" class="vn">110</span> Posuerunt peccatores laqueum mihi,<br class="calibre6"/> et de mandatis tuis non erravi.<br class="calibre6"/>
<span id="x118_111" class="vn">111</span> Hæreditate acquisivi testimonia tua in æternum,<br class="calibre6"/> quia exsultatio cordis mei sunt.<br class="calibre6"/>
<span id="x118_112" class="vn">112</span> Inclinavi cor meum ad faciendas justificationes tuas in æternum,<br class="calibre6"/> propter retributionem.<br class="calibre6"/>
<span id="x118_113" class="vn">113</span> <span class="speaker">Samech.</span> Iniquos odio habui,<br class="calibre6"/> et legem tuam dilexi.<br class="calibre6"/>
<span id="x118_114" class="vn">114</span> Adjutor et susceptor meus es tu,<br class="calibre6"/> et in verbum tuum supersperavi.<br class="calibre6"/>
<span id="x118_115" class="vn">115</span> Declinate a me, maligni,<br class="calibre6"/> et scrutabor mandata Dei mei.<br class="calibre6"/>
<span id="x118_116" class="vn">116</span> Suscipe me secundum eloquium tuum, et vivam,<br class="calibre6"/> et non confundas me ab exspectatione mea.<br class="calibre6"/>
<span id="x118_117" class="vn">117</span> Adjuva me, et salvus ero,<br class="calibre6"/> et meditabor in justificationibus tuis semper.<br class="calibre6"/>
<span id="x118_118" class="vn">118</span> Sprevisti omnes discedentes a judiciis tuis,<br class="calibre6"/> quia injusta cogitatio eorum.<br class="calibre6"/>
<span id="x118_119" class="vn">119</span> Prævaricantes reputavi omnes peccatores terræ ;<br class="calibre6"/> ideo dilexi testimonia tua.<br class="calibre6"/>
<span id="x118_120" class="vn">120</span> Confige timore tuo carnes meas ;<br class="calibre6"/> a judiciis enim tuis timui.<br class="calibre6"/>
<span id="x118_121" class="vn">121</span> <span class="speaker">Ain.</span> Feci judicium et justitiam :<br class="calibre6"/> non tradas me calumniantibus me.<br class="calibre6"/>
<span id="x118_122" class="vn">122</span> Suscipe servum tuum in bonum :<br class="calibre6"/> non calumnientur me superbi.<br class="calibre6"/>
<span id="x118_123" class="vn">123</span> Oculi mei defecerunt in salutare tuum,<br class="calibre6"/> et in eloquium justitiæ tuæ.<br class="calibre6"/>
<span id="x118_124" class="vn">124</span> Fac cum servo tuo secundum misericordiam tuam,<br class="calibre6"/> et justificationes tuas doce me.<br class="calibre6"/>
<span id="x118_125" class="vn">125</span> Servus tuus sum ego : da mihi intellectum,<br class="calibre6"/> ut sciam testimonia tua.<br class="calibre6"/>
<span id="x118_126" class="vn">126</span> Tempus faciendi, Domine :<br class="calibre6"/> dissipaverunt legem tuam.<br class="calibre6"/>
<span id="x118_127" class="vn">127</span> Ideo dilexi mandata tua<br class="calibre6"/> super aurum et topazion.<br class="calibre6"/>
<span id="x118_128" class="vn">128</span> Propterea ad omnia mandata tua dirigebar ;<br class="calibre6"/> omnem viam iniquam odio habui.<br class="calibre6"/>
<span id="x118_129" class="vn">129</span> <span class="speaker">Phe.</span> Mirabilia testimonia tua :<br class="calibre6"/> ideo scrutata est ea anima mea.<br class="calibre6"/>
<span id="x118_130" class="vn">130</span> Declaratio sermonum tuorum illuminat,<br class="calibre6"/> et intellectum dat parvulis.<br class="calibre6"/>
<span id="x118_131" class="vn">131</span> Os meum aperui, et attraxi spiritum :<br class="calibre6"/> quia mandata tua desiderabam.<br class="calibre6"/>
<span id="x118_132" class="vn">132</span> Aspice in me, et miserere mei,<br class="calibre6"/> secundum judicium diligentium nomen tuum.<br class="calibre6"/>
<span id="x118_133" class="vn">133</span> Gressus meos dirige secundum eloquium tuum,<br class="calibre6"/> et non dominetur mei omnis injustitia.<br class="calibre6"/>
<span id="x118_134" class="vn">134</span> Redime me a calumniis hominum<br class="calibre6"/> ut custodiam mandata tua.<br class="calibre6"/>
<span id="x118_135" class="vn">135</span> Faciem tuam illumina super servum tuum,<br class="calibre6"/> et doce me justificationes tuas.<br class="calibre6"/>
<span id="x118_136" class="vn">136</span> Exitus aquarum deduxerunt oculi mei,<br class="calibre6"/> quia non custodierunt legem tuam.<br class="calibre6"/>
<span id="x118_137" class="vn">137</span> <span class="speaker">Sade.</span> Justus es, Domine,<br class="calibre6"/> et rectum judicium tuum.<br class="calibre6"/>
<span id="x118_138" class="vn">138</span> Mandasti justitiam testimonia tua,<br class="calibre6"/> et veritatem tuam nimis.<br class="calibre6"/>
<span id="x118_139" class="vn">139</span> Tabescere me fecit zelus meus,<br class="calibre6"/> quia obliti sunt verba tua inimici mei.<br class="calibre6"/>
<span id="x118_140" class="vn">140</span> Ignitum eloquium tuum vehementer,<br class="calibre6"/> et servus tuus dilexit illud.<br class="calibre6"/>
<span id="x118_141" class="vn">141</span> Adolescentulus sum ego et contemptus ;<br class="calibre6"/> justificationes tuas non sum oblitus.<br class="calibre6"/>
<span id="x118_142" class="vn">142</span> Justitia tua, justitia in æternum,<br class="calibre6"/> et lex tua veritas.<br class="calibre6"/>
<span id="x118_143" class="vn">143</span> Tribulatio et angustia invenerunt me ;<br class="calibre6"/> mandata tua meditatio mea est.<br class="calibre6"/>
<span id="x118_144" class="vn">144</span> Æquitas testimonia tua in æternum :<br class="calibre6"/> intellectum da mihi, et vivam.<br class="calibre6"/>
<span id="x118_145" class="vn">145</span> <span class="speaker">Coph.</span> Clamavi in toto corde meo : exaudi me, Domine ;<br class="calibre6"/> justificationes tuas requiram.<br class="calibre6"/>
<span id="x118_146" class="vn">146</span> Clamavi ad te ; salvum me fac :<br class="calibre6"/> ut custodiam mandata tua.<br class="calibre6"/>
<span id="x118_147" class="vn">147</span> Præveni in maturitate, et clamavi :<br class="calibre6"/> quia in verba tua supersperavi.<br class="calibre6"/>
<span id="x118_148" class="vn">148</span> Prævenerunt oculi mei ad te diluculo,<br class="calibre6"/> ut meditarer eloquia tua.<br class="calibre6"/>
<span id="x118_149" class="vn">149</span> Vocem meam audi secundum misericordiam tuam, Domine,<br class="calibre6"/> et secundum judicium tuum vivifica me.<br class="calibre6"/>
<span id="x118_150" class="vn">150</span> Appropinquaverunt persequentes me iniquitati :<br class="calibre6"/> a lege autem tua longe facti sunt.<br class="calibre6"/>
<span id="x118_151" class="vn">151</span> Prope es tu, Domine,<br class="calibre6"/> et omnes viæ tuæ veritas.<br class="calibre6"/>
<span id="x118_152" class="vn">152</span> Initio cognovi de testimoniis tuis,<br class="calibre6"/> quia in æternum fundasti ea.<br class="calibre6"/>
<span id="x118_153" class="vn">153</span> <span class="speaker">Res.</span> Vide humilitatem meam, et eripe me,<br class="calibre6"/> quia legem tuam non sum oblitus.<br class="calibre6"/>
<span id="x118_154" class="vn">154</span> Judica judicium meum, et redime me :<br class="calibre6"/> propter eloquium tuum vivifica me.<br class="calibre6"/>
<span id="x118_155" class="vn">155</span> Longe a peccatoribus salus,<br class="calibre6"/> quia justificationes tuas non exquisierunt.<br class="calibre6"/>
<span id="x118_156" class="vn">156</span> Misericordiæ tuæ multæ, Domine ;<br class="calibre6"/> secundum judicium tuum vivifica me.<br class="calibre6"/>
<span id="x118_157" class="vn">157</span> Multi qui persequuntur me, et tribulant me ;<br class="calibre6"/> a testimoniis tuis non declinavi.<br class="calibre6"/>
<span id="x118_158" class="vn">158</span> Vidi prævaricantes et tabescebam,<br class="calibre6"/> quia eloquia tua non custodierunt.<br class="calibre6"/>
<span id="x118_159" class="vn">159</span> Vide quoniam mandata tua dilexi, Domine :<br class="calibre6"/> in misericordia tua vivifica me.<br class="calibre6"/>
<span id="x118_160" class="vn">160</span> Principium verborum tuorum veritas ;<br class="calibre6"/> in æternum omnia judicia justitiæ tuæ.<br class="calibre6"/>
<span id="x118_161" class="vn">161</span> <span class="speaker">Sin.</span> Principes persecuti sunt me gratis,<br class="calibre6"/> et a verbis tuis formidavit cor meum.<br class="calibre6"/>
<span id="x118_162" class="vn">162</span> Lætabor ego super eloquia tua,<br class="calibre6"/> sicut qui invenit spolia multa.<br class="calibre6"/>
<span id="x118_163" class="vn">163</span> Iniquitatem odio habui, et abominatus sum,<br class="calibre6"/> legem autem tuam dilexi.<br class="calibre6"/>
<span id="x118_164" class="vn">164</span> Septies in die laudem dixi tibi,<br class="calibre6"/> super judicia justitiæ tuæ.<br class="calibre6"/>
<span id="x118_165" class="vn">165</span> Pax multa diligentibus legem tuam,<br class="calibre6"/> et non est illis scandalum.<br class="calibre6"/>
<span id="x118_166" class="vn">166</span> Exspectabam salutare tuum, Domine,<br class="calibre6"/> et mandata tua dilexi.<br class="calibre6"/>
<span id="x118_167" class="vn">167</span> Custodivit anima mea testimonia tua,<br class="calibre6"/> et dilexit ea vehementer.<br class="calibre6"/>
<span id="x118_168" class="vn">168</span> Servavi mandata tua et testimonia tua,<br class="calibre6"/> quia omnes viæ meæ in conspectu tuo.<br class="calibre6"/>
<span id="x118_169" class="vn">169</span> <span class="speaker">Tau.</span> Appropinquet deprecatio mea in conspectu tuo, Domine ;<br class="calibre6"/> juxta eloquium tuum da mihi intellectum.<br class="calibre6"/>
<span id="x118_170" class="vn">170</span> Intret postulatio mea in conspectu tuo ;<br class="calibre6"/> secundum eloquium tuum eripe me.<br class="calibre6"/>
<span id="x118_171" class="vn">171</span> Eructabunt labia mea hymnum,<br class="calibre6"/> cum docueris me justificationes tuas.<br class="calibre6"/>
<span id="x118_172" class="vn">172</span> Pronuntiabit lingua mea eloquium tuum,<br class="calibre6"/> quia omnia mandata tua æquitas.<br class="calibre6"/>
<span id="x118_173" class="vn">173</span> Fiat manus tua ut salvet me,<br class="calibre6"/> quoniam mandata tua elegi.<br class="calibre6"/>
<span id="x118_174" class="vn">174</span> Concupivi salutare tuum, Domine,<br class="calibre6"/> et lex tua meditatio mea est.<br class="calibre6"/>
<span id="x118_175" class="vn">175</span> Vivet anima mea, et laudabit te,<br class="calibre6"/> et judicia tua adjuvabunt me.<br class="calibre6"/>
<span id="x118_176" class="vn">176</span> Erravi sicut ovis quæ periit : quære servum tuum,<br class="calibre6"/> quia mandata tua non sum oblitus.</div>
</div><div class="calibre5" id="calibre_pb_118"></div></body></html>
